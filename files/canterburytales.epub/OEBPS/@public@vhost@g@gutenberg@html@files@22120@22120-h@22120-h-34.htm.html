<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml">
<head>
<meta name="generator" content="HTML Tidy for Linux (vers 7 December 2008), see www.w3.org"/>
<meta http-equiv="Content-Type" content="application/xhtml+xml; charset=utf-8"/>
<title>The Canterbury Tales.</title>




<link rel="stylesheet" type="text/css" href="0.css"/>
<link rel="stylesheet" type="text/css" href="1.css"/>
<link rel="stylesheet" type="text/css" href="pgepub.css"/>
<meta name="generator" content="Ebookmaker 0.4.0a5 by Marcello Perathoner &lt;webmaster@gutenberg.org&gt;"/>
</head>
<body><p>§ 97. Thanne shaltow understonde, that bodily peyne stant in disciplyne or techinge, by word or by wrytinge, or in ensample. Also in weringe of heyres or of stamin, or of haubergeons on hir naked flesh, for Cristes sake, and swiche manere penances. / But war thee wel that swiche manere penances on thy flesh ne make nat thyn herte bitter or angry or anoyed of thy-self; for bettre is to caste <!-- Page 642 --><a id="page642" class="x-ebookmaker-pageno" title="[642]"></a>awey thyn heyre, than for to caste away the sikernesse of Iesu Crist. / And therfore seith seint Paul: 'Clothe yow, as they that been chosen of god, in herte of misericorde, debonairetee, suffraunce, and swich manere of clothinge'; of whiche Iesu Crist is more apayed than of heyres, or haubergeons, or hauberkes. /</p>
<blockquote class="b1s"><div>
<p>1052. or by] E. and by.   1053. nat ... bitter] E. Cm. thee nat.   1053. sikernesse] Pt. Ln. Hl. swetnesse.</p>
</div></blockquote>
<p>§ 98. Thanne is disciplyne eek in knokkinge of thy brest, in scourginge with yerdes, in knelinges, in tribulacions; /<span class="inline">1055</span> in suffringe paciently wronges that been doon to thee, and eek in pacient suffraunce of maladies, or lesinge of worldly catel, or of wyf, or of child, or othere freendes. /</p>
<p>§ 99. Thanne shaltow understonde, whiche thinges destourben penaunce; and this is in foure maneres, that is, drede, shame, hope, and wanhope, that is, desperacion. / And for to speke first of drede; for which he weneth that he may suffre no penaunce; / ther-agayns is remedie for to thinke, that bodily penaunce is but short and litel at regard of the peyne of helle, that is so cruel and so long, that it lasteth with-outen ende. /</p>
<blockquote class="b1s"><div>
<p>1058. weneth] E. demeth.   1059. E. crueel; peynes.</p>
</div></blockquote>
<p>§ 100. Now again the shame that a man hath to shryven him, and namely, thise ypocrites that wolden been holden so parfite that they han no nede to shryven hem; /<span class="inline">1060</span> agayns that shame, sholde a man thinke that, by wey of resoun, that he that hath nat been ashamed to doon foule thinges, certes him oghte nat been ashamed to do faire thinges, and that is confessiouns. / A man sholde eek thinke, that god seeth and wool alle hise thoghtes and alle hise werkes; to him may no thing been hid ne covered. / Men sholden eek remembren hem of the shame that is to come at the day of dome, to hem that been nat penitent and shriven in this present lyf. / For alle the creatures in erthe and in helle shullen seen apertly al that they hyden in this world. /</p>
<blockquote class="b1s"><div>
<p>1061. ashamed (1)] E. shamed.</p>
</div></blockquote>
<p>§ 101. Now for to speken of the hope of hem that been necligent and slowe to shryven hem, that stant in two maneres. /<span class="inline">1065</span> That oon is, that he hopeth for to live longe and for to purchacen muche richesse for his delyt, and thanne he wol shryven him; and, as he seith, him semeth thanne tymely y-nough to come to shrifte. Another is, surquidrie that he hath in Cristes mercy. / Agayns the firste vyce, he shal thinke, that oure lyf is in no sikernesse; and eek that alle the richesses in this world ben in aventure, and passen as a shadwe on the wal. / And, as seith seint Gregorie, <!-- Page 643 --><a id="page643" class="x-ebookmaker-pageno" title="[643]"></a>that it aperteneth to the grete rightwisnesse of god, that nevere shal the peyne stinte of hem that nevere wolde withdrawen hem fro sinne, hir thankes, but ay continue in sinne; for thilke perpetuel wil to do sinne shul they han perpetuel peyne. /</p>
<blockquote class="b1s"><div>
<p>1065. E. <i>om.</i> the.   1069. E. perpetueel (<i>twice</i>).</p>
</div></blockquote>
<p>§ 102. Wanhope is in two maneres: the firste wanhope is in the mercy of Crist; that other is that they thinken, that they ne mighte nat longe persevere in goodnesse. /<span class="inline">1070</span> The firste wanhope comth of that he demeth that he hath sinned so greetly and so ofte, and so longe leyn in sinne, that he shal nat be saved. / Certes, agayns that cursed wanhope sholde he thinke, that the passion of Iesu Crist is more strong for to unbinde than sinne is strong for to binde. / Agayns the seconde wanhope, he shal thinke, that as ofte as he falleth he may aryse agayn by penitence. And thogh he never so longe have leyn in sinne, the mercy of Crist is alwey redy to receiven him to mercy. / Agayns the wanhope, that he demeth that he sholde nat longe persevere in goodnesse, he shal thinke, that the feblesse of the devel may no-thing doon but-if men wol suffren him; / and eek he shal han strengthe of the help of god, and of al holy chirche, and of the proteccioun of aungels, if him list. /<span class="inline">1075</span></p>
<p>§ 103. Thanne shal men understonde what is the fruit of penaunce; and, after the word of Iesu Crist, it is the endelees blisse of hevene, / ther Ioye hath no contrarioustee of wo ne grevaunce, ther alle harmes been passed of this present lyf; ther-as is the sikernesse fro the peyne of helle; ther-as is the blisful companye that reioysen hem everemo, everich of otheres Ioye; / ther-as the body of man, that whylom was foul and derk, is more cleer than the sonne; ther-as the body, that whylom was syk, freele, and feble, and mortal, is inmortal, and so strong and so hool that ther may no-thing apeyren it; / ther-as ne is neither hunger, thurst, ne cold, but every soule replenissed with the sighte of the parfit knowinge of god. / This blisful regne may men purchace by poverte espirituel, and the glorie by lowenesse; the plentee of Ioye by hunger and thurst, and the reste by travaille; and the lyf by deeth and mortificacion of sinne. /<span class="inline">1080</span></p>
<blockquote class="b1s"><div>
<p>1078. E. fieble.   1080. E. espiritueel; <i>om.</i> deeth and.</p>
</div></blockquote>
<p><!-- Page 644 --><a id="page644" class="x-ebookmaker-pageno" title="[644]"></a></p>
<p class="cenhead c7">Here taketh the makere of this book his leve.</p>
<p>§ 104. Now preye I to hem alle that herkne this litel tretis or rede, that if ther be any thing in it that lyketh hem, that ther-of they thanken oure lord Iesu Crist, of whom procedeth al wit and al goodnesse. / And if ther be any thing that displese hem, I preye hem also that they arrette it to the defaute of myn unconninge, and nat to my wil, that wolde ful fayn have seyd bettre if I hadde had conninge. / For oure boke seith, 'al that is writen is writen for oure doctrine'; and that is myn entente. / Wherfore I biseke yow mekely for the mercy of god, that ye preye for me, that Crist have mercy on me and foryeve me my giltes: / —and namely, of my translacions and endytinges of worldly vanitees, the whiche I revoke in my retracciouns: /<span class="inline">1085</span> as is the book of Troilus; The book also of Fame; The book of the nynetene Ladies; The book of the Duchesse; The book of seint Valentynes day of the Parlement of Briddes; The tales of Caunterbury, thilke that sounen in-to sinne; / The book of the Leoun; and many another book, if they were in my remembrance; and many a song and many a lecherous lay; that Crist for his grete mercy foryeve me the sinne. / But of the translacion of Boece de Consolacione, and othere bokes of Legendes of seintes, and omelies, and moralitee, and devocioun, / that thanke I oure lord Iesu Crist and his blisful moder, and alle the seintes of hevene; / bisekinge hem that they from hennes-forth, un-to my lyves ende, sende me grace to biwayle my giltes, and to studie to the salvacioun of my soule:—and graunte me grace of verray penitence, confessioun and satisfaccioun to doon in this present lyf; /<span class="inline">1090</span> thurgh the benigne grace of him that is king of kinges and preest over alle preestes, that boghte us with the precious blood of his herte; / so that I may been oon of hem at the day of dome that shulle be saved: <i>Qui cum patre, &amp;c.</i> /<span class="inline">1092</span></p>
<blockquote class="b1s"><div>
<p>1086. E. Pt. xxv; Ln. xv; Hl. 29; <i>read</i> nynetene.</p>
</div></blockquote>
<p class="cenhead c7">Here is ended the book of the Tales of Caunterbury, compiled by Geffrey Chaucer, of whos soule Iesu Crist have mercy. Amen.</p>
<p><!-- Page 645 --><a id="page645" class="x-ebookmaker-pageno" title="[645]"></a></p>
<p><a id="gamelyn"/></p>
<hr class="short"/>
<p class="cenhead">APPENDIX TO GROUP A.</p>
<h3 id="pgepubid00066">THE TALE OF GAMELYN.</h3>
<hr class="short"/>
<div class="poem">
<div class="stanza">
<p>Litheth, and lesteneth · and herkeneth aright,</p>
<p>And ye schulle heere a talking · of a doughty knight;</p>
<p>Sire Iohan of Boundys · was his righte name,</p>
<p>He cowde of norture y-nough · and mochil of game.</p>
<div class="linenum">5</div>
<p>Thre sones the knight hadde · that with his body he wan;</p>
<p>The eldest was a moche schrewe · and sone he bigan.</p>
<p>His bretheren loved wel here fader · and of him were agast,</p>
<p>The eldest deserved his fadres curs · and had it at the last.</p>
<p>The goode knight his fader · livede so yore,</p>
<div class="linenum">10</div>
<p>That deth was comen him to · and handled him ful sore.</p>
<p>The goode knight cared sore · syk ther he lay,</p>
<p>How his children scholde · liven after his day.</p>
<p>He hadde ben wyde-wher · but non housbond he was,</p>
<p>Al the lond that he hadde · it was verrey purchas.</p>
<div class="linenum">15</div>
<p>Fayn he wolde it were · dressed among hem alle,</p>
<p>That ech of hem hadde his part · as it mighte falle.</p>
<p>Tho sente he in-to cuntre · after wyse knightes,</p>
<p>To helpe delen his londes · and dressen hem to-rightes.</p>
<p>He sente hem word by lettres · they schulden hye blyve,</p>
<div class="linenum">20</div>
<p>If they wolde speke with him · whyl he was on lyve.</p>
</div>
</div>
<blockquote class="b1s"><div>
<p>N.B.—Hl.=Harleian MS. no. 7334 (<i>taken as the foundation of the text</i>); Harl.=Harleian MS. no. 1758; Cp.=MS. Corp. Chr. Coll. Oxford; Ln.=Lansdowne MS. no. 851; Pt.=Petworth MS.; Rl.=MS. Royal 18 c.ii; Sl.= MS. Sloane, no. 1685. <i>Note that</i> Cp. <i>and</i> Ln. <i>are next in value to</i> Hl., <i>and often agree with it as against the rest.</i></p>
<p>1. Cp. lesteneth; Sl. Ln. listeneth; Hl. lestneth.   Cp. herkeneth; Rl. Sl. herkenyth; Hl. herkneth.   2. Cp. schulle; Ln. schullen; Hl. schul.   Hl. a talkyng; <i>rest om.</i>   3. Hl. right; <i>rest om.</i>; <i>read</i> righte.   4. Hl. ynough; <i>rest om.</i>   5. Cp. hadde; Rl. Sl. Pt. Ln. had; Hl. <i>om.</i>   14. Cp. Rl. hadde; Hl. had (<i>and in l.</i> 16).   15. Cp. Ln. wolde; Hl. wold.   Hl. amonges; <i>rest</i> among; <i>see l.</i> 36.   16. Hl. might.   17. Cp. Sl. Rl. Pt. Ln. sente; Hl. sent. <i>So in l.</i> 19, <i>where the MSS. wrongly have</i> sent.</p>
</div></blockquote>
<div class="poem">
<div class="stanza">
<p>Tho the knightes herden · syk that he lay,</p>
<p>Hadde they no reste · nother night ne day,</p>
<p>Til they comen to him · ther he lay stille</p>
<p>On his deth-bedde · to abyde goddes wille.</p>
<div class="linenum">25</div>
<p>Than seyde the goode knight · syk ther he lay,</p>
<p>'Lordes, I you warne · for soth, withoute nay,</p>
<p>I may no lenger liven · heer in this stounde;</p>
<!-- Page 646 --><a id="page646" class="x-ebookmaker-pageno" title="[646]"></a>
<p>For thurgh goddes wille · deth draweth me to grounde.'</p>
<p>Ther nas non of hem alle · that herde him aright,</p>
<div class="linenum">30</div>
<p>That they ne hadden reuthe · of that ilke knight,</p>
<p>And seyde, 'sir, for goddes love · ne dismay you nought;</p>
<p>God may do bote of bale · that is now y-wrought.'</p>
</div>
</div>
<blockquote class="b1s"><div>
<p>21. Hl. ther; <i>rest</i> that.   27. Hl. Cp. lengere; Ln, longer; <i>rest</i> lenger.   29. Sl. Cp. Ln. herde; Hl. herd.   30. Harl. Pt. ne; <i>rest om.</i></p>
</div></blockquote>
<div class="poem">
<div class="stanza">
<p class="i2">Than spak the goode knight · syk ther he lay,</p>
<p>'Boote of bale god may sende · I wot it is no nay;</p>
<div class="linenum">35</div>
<p>But I byseke you, knightes · for the love of me,</p>
<p>Goth and dresseth my lond · among my sones three.</p>
<p>And sires, for the love of god · deleth hem nat amis,</p>
<p>And forgetith nat Gamelyn · my yonge sone that is.</p>
<p>Taketh heed to that on · as wel as to that other;</p>
<div class="linenum">40</div>
<p>Selde ye see ony eyr · helpen his brother.'</p>
</div>
</div>
<blockquote class="b1s"><div>
<p>36. Hl. thre.   37. Hl. And sires; <i>rest om.</i> sires.</p>
</div></blockquote>
<div class="poem">
<div class="stanza">
<p class="i2">Tho leete they the knight lyen · that was nought in hele,</p>
<p>And wenten in-to counsel · his londes for to dele;</p>
<p>For to delen hem alle · to oon, that was her thought,</p>
<p>And for Gamelyn was yongest · he schulde have nought.</p>
<div class="linenum">45</div>
<p>Al the lond that ther was · they dalten it in two,</p>
<p>And leeten Gamelyn the yonge · withoute londe go,</p>
<p>And ech of hem seyde · to other ful lowde,</p>
<p>His bretheren mighte yeve him lond · whan he good cowde.</p>
<p>Whan they hadde deled · the lond at here wille,</p>
<div class="linenum">50</div>
<p>They comen ayein to the knight · ther he lay ful stille,</p>
<p>And tolden him anon-right · how they hadden wrought;</p>
<p>And the knight ther he lay · lyked it right nought.</p>
<p>Than seyde the knight · 'by seynt Martyn,</p>
<p>For al that ye have y-doon · yit is the lond myn;</p>
<div class="linenum">55</div>
<p>For goddes love, neyhebours · stondeth alle stille,</p>
<p>And I wil dele my lond · right after my wille.</p>
<p>Iohan, myn eldeste sone · schal have plowes fyve,</p>
<p>That was my fadres heritage · whyl he was on lyve;</p>
<p>And my middeleste sone · fyve plowes of lond,</p>
<div class="linenum">60</div>
<p>That I halp for to gete · with my righte hond;</p>
<p>And al myn other purchas · of londes and leedes,</p>
<p>That I biquethe Gamelyn · and alle my goode steedes.</p>
<p>And I biseke yow, goode men · that lawe conne of londe,</p>
<p>For Gamelynes love · that my queste stonde.'</p>
<div class="linenum">65</div>
<p>Thus dalte the knight · his lond by his day,</p>
<p>Right on his deth-bedde · syk ther he lay;</p>
<p>And sone aftirward · he lay stoon-stille,</p>
<p>And deyde whan tyme com · as it was Cristes wille.</p>
<!-- Page 647 --><a id="page647" class="x-ebookmaker-pageno" title="[647]"></a>
<p>And anon as he was deed · and under gras y-grave,</p>
<div class="linenum">70</div>
<p>Sone the elder brother · gyled the yonge knave;</p>
<p>He took into his hond · his lond and his leede,</p>
<p>And Gamelyn himselfe · to clothen and to feede.</p>
<p>He clothed him and fedde him · yvel and eek wrothe,</p>
<p>And leet his londes for-fare · and his houses bothe,</p>
<div class="linenum">75</div>
<p>His parkes and his woodes · and dede nothing wel;</p>
<p>And seththen he it aboughte · on his faire fel.</p>
<p>So longe was Gamelyn · in his brotheres halle,</p>
<p>For the strengest, of good wil · they doutiden him alle;</p>
<p>Ther was non ther-inne · nowther yong ne old,</p>
<div class="linenum">80</div>
<p>That wolde wraththe Gamelyn · were he never so bold.</p>
<p>Gamelyn stood on a day · in his brotheres yerde,</p>
<p>And bigan with his hond · to handlen his berde;</p>
<p>He thoughte on his londes · that layen unsawe,</p>
<p>And his faire okes · that down were y-drawe;</p>
<div class="linenum">85</div>
<p>His parkes were y-broken · and his deer bireved;</p>
<p>Of alle his goode steedes · noon was him bileved;</p>
<p>His howses were unhiled · and ful yvel dight;</p>
<p>Tho thoughte Gamelyn · it wente nought aright.</p>
<p>Afterward cam his brother · walkinge thare,</p>
<div class="linenum">90</div>
<p>And seyde to Gamelyn · 'is our mete yare?'</p>
<p>Tho wraththed him Gamelyn · and swor by goddes book,</p>
<p>'Thou schalt go bake thy-self · I wil nought be thy cook!'</p>
<p>'How? brother Gamelyn · how answerest thou now?</p>
<p>Thou spake never such a word · as thou dost now.'</p>
<div class="linenum">95</div>
<p>'By my faith,' seyde Gamelyn · 'now me thinketh neede,</p>
<p>Of alle the harmes that I have · I tok never ar heede.</p>
<p>My parkes ben to-broken · and my deer bireved,</p>
<p>Of myn armure and my steedes · nought is me bileved;</p>
<p>Al that my fader me biquath · al goth to schame,</p>
<div class="linenum">100</div>
<p>And therfor have thou goddes curs · brother by thy name!'</p>
<p>Than bispak his brother · that rape was of rees,</p>
<p>'Stond stille, gadeling · and hold right thy pees;</p>
<p>Thou schalt be fayn for to have · thy mete and thy wede;</p>
<p>What spekest thou, Gamelyn · of lond other of leede?'</p>
<div class="linenum">105</div>
<p>Thanne seyde Gamelyn · the child that was ying,</p>
<p>'Cristes curs mot he have · that clepeth me gadeling!</p>
<p>I am no worse gadeling · ne no worse wight,</p>
<p>But born of a lady · and geten of a knight.'</p>
<p>Ne durste he nat to Gamelyn · ner a-foote go,</p>
<div class="linenum">110</div>
<p>But clepide to him his men · and seyde to hem tho,</p>
<!-- Page 648 --><a id="page648" class="x-ebookmaker-pageno" title="[648]"></a>
<p>'Goth and beteth this boy · and reveth him his wit,</p>
<p>And lat him lerne another tyme · to answere me bet.'</p>
<p>Thanne seyde the child · yonge Gamelyn,</p>
<p>'Cristes curs mot thou have · brother art thou myn!</p>
<div class="linenum">115</div>
<p>And if I schal algate · be beten anon,</p>
<p>Cristes curs mot thou have · but thou be that oon!'</p>
<p>And anon his brother · in that grete hete</p>
<p>Made his men to fette staves · Gamelyn to bete.</p>
<p>Whan that everich of hem · a staf hadde y-nome,</p>
<div class="linenum">120</div>
<p>Gamelyn was war anon · tho he seigh hem come;</p>
<p>Tho Gamelyn seigh hem come · he loked over-al,</p>
<p>And was war of a pestel · stood under a wal;</p>
<p>Gamelyn was light of foot · and thider gan he lepe,</p>
<p>And drof alle his brotheres men · right on an hepe.</p>
<div class="linenum">125</div>
<p>He loked as a wilde lyoun · and leyde on good woon;</p>
<p>Tho his brother say that · he bigan to goon;</p>
<p>He fley up in-til a loft · and schette the dore fast;</p>
<p>Thus Gamelyn with the pestel · made hem alle agast.</p>
<p>Some for Gamelynes love · and some for his eye,</p>
<div class="linenum">130</div>
<p>Alle they drowe by halves · tho he gan to pleye.</p>
<p>'What! how now?' seyde Gamelyn · 'evel mot ye thee!</p>
<p>Wil ye biginne contek · and so sone flee?'</p>
<p>Gamelyn soughte his brother · whider he was flowe,</p>
<p>And saugh wher he loked · out at a windowe.</p>
<div class="linenum">135</div>
<p>'Brother,' sayde Gamelyn · 'com a litel ner,</p>
<p>And I wil teche thee a play · atte bokeler.'</p>
<p>His brother him answerde · and swor by seynt Richer,</p>
<p>'Whyl the pestel is in thin hond · I wil come no neer:</p>
<p>Brother, I wil make thy pees · I swere by Cristes ore;</p>
<div class="linenum">140</div>
<p>Cast away the pestel · and wraththe thee no-more.'</p>
<p>'I mot neede,' sayde Gamelyn · 'wraththe me at oones,</p>
<p>For thou wolde make thy men · to breke myne boones,</p>
<p>Ne hadde I had mayn · and might in myn armes,</p>
<p>To have y-put hem fro me · they wolde have do me harmes.'</p>
<div class="linenum">145</div>
<p>'Gamelyn,' sayde his brother · 'be thou nought wroth,</p>
<p>For to seen thee have harm · it were me right loth;</p>
<p>I ne dide it nought, brother · but for a fonding,</p>
<p>For to loken if thou were strong · and art so ying.'</p>
<p>'Com a-doun than to me · and graunte me my bone</p>
<div class="linenum">150</div>
<p>Of thing I wil thee aske · and we schul saughte sone.'</p>
<p>Doun than cam his brother · that fikil was and fel,</p>
<!-- Page 649 --><a id="page649" class="x-ebookmaker-pageno" title="[649]"></a>
<p>And was swithe sore · agast of the pestel.</p>
<p>He seyde, 'brother Gamelyn · aske me thy boone,</p>
<p>And loke thou me blame · but I graunte sone.'</p>
<div class="linenum">155</div>
<p>Thanne seyde Gamelyn · 'brother, y-wis,</p>
<p>And we schulle ben at oon · thou most me graunte this:</p>
<p>Al that my fader me biquath · whyl he was on lyve,</p>
<p>Thou most do me it have · yif we schul nat stryve.'</p>
<p>'That schalt thou have, Gamelyn · I swere by Cristes ore!</p>
<div class="linenum">160</div>
<p>Al that thy fader thee biquath · though thou woldest have more;</p>
<p>Thy lond, that lyth laye · ful wel it schal be sowe,</p>
<p>And thyn howses reysed up · that ben leyd so lowe.'</p>
<p>Thus seyde the knight · to Gamelyn with mowthe,</p>
<p>And thoughte eek of falsnes · as he wel couthe.</p>
<div class="linenum">165</div>
<p>The knight thoughte on tresoun · and Gamelyn on noon,</p>
<p>And wente and kiste his brother · and, whan they were at oon,</p>
<p>Allas! yonge Gamelyn · nothing he ne wiste</p>
<p>With which a false tresoun · his brother him kiste!</p>
</div>
</div>
<blockquote class="b1s"><div>
<p>44. Hl. schuld; Cp. scholde.   46. Pt. londe; Ln. lande; <i>rest</i> lond.   48. Hl. might; <i>read</i> mighte.   50. Hl. come aȝein; <i>rest omit</i> aȝein, <i>and read</i> comen, camen, co<i>m</i>men.   51. Hl. anon right; <i>rest</i> anon, anoon.   56. Hl. Pt. <i>om.</i> right.   59. Hl. fyf; <i>rest</i> fyue; <i>see l.</i> 57.   60. <i>Read</i> righte; <i>MSS</i>. right.   61. Ln. and of ledes.   64. Cp. bequeste.   66. Hl. bed; Cp. bedde; <i>see l</i>. 24.   69. Hl. And anon; <i>rest om.</i> And.   71. Hl. as his (<i>for</i> and his).   73. Hl. fed; <i>rest</i> fedde.   76. Cp. aboughte; Ln. abouhte; <i>rest</i> abought, abowght.   79, 80. Rl. Sl. old, bold; <i>rest</i> olde, bolde.   83. Ln. þouhte; <i>rest om. the final</i> e; <i>see l</i>. 88.   85. Hl. byreeued; <i>rest om.</i> by-.   103. Rl. Sl. Pt. Harl. <i>om.</i> for.   109. Hl. durst; Cp. durste; Ln. dorste.   112. Cp. lere; Hl. Ln. leren; <i>rest</i> lerne.   119. Hl. a staf had; <i>rest</i> hadde (had) a staf.   120. Hl. anon; <i>rest om.</i>   121. Hl. seyh.   123. Hl. of foot; <i>rest om.</i>   124. Hl. Ln. on; <i>rest</i> sone on.   128. Hl. the; <i>rest</i> his.   129, 130. Hl. eyȝe, pleyȝe; <i>rest</i> eye, pleye.   131. Hl. how; <i>rest om.</i>   133. MSS. <i>omit final</i> e <i>in</i> soughte.   137. Hl. Rycher.   138. Hl. Whil.   140, 146, 150, &amp;c. Hl. the.   143. Cp. hadde I had; Hl. had I hadde.   144. Hl. he; <i>rest</i> thei.   148. Harl. Ln. if; Pt. wher; <i>rest</i> or.   150. Hl. Cp. Ln. Of; Harl. Of oo; Rl. Of a; Sl. Of o; Pt. Of oon.   151, 152. Ln. fel, pestel; <i>rest</i> felle, pestelle.   154. Hl. I; <i>rest</i> I it.   157. Hl. whil.   161. Hl. Cp. laye; Rl. leie; Sl. leye; Pt. Ln. ley.   164. Cp. þoughte; <i>rest om. final</i> e.   Hl. eek; <i>rest om.</i>   Hl. Cp. Ln. of; <i>rest</i> on.   165. <i>For</i> knight, Hl. <i>wrongly has</i> king.   MSS. <i>omit</i> e <i>in</i> thoughte.   166. Pt. Harl. wente; <i>rest</i> went.   Hl. kist; <i>rest</i> kissed; <i>see l.</i> 168.</p>
</div></blockquote>
<div class="poem">
<div class="stanza">
<p class="i2">Litheth, and lesteneth · and holdeth your tonge,</p>
<div class="linenum">170</div>
<p>And ye schul heere talking · of Gamelyn the yonge.</p>
<p>Ther was ther bisyden · cryed a wrastling,</p>
<p>And therfor ther was set up · a ram and a ring;</p>
<p>And Gamelyn was in good wil · to wende therto,</p>
<p>For to preven his might · what he cowthe do.</p>
<div class="linenum">175</div>
<p>'Brother,' seyde Gamelyn · 'by seynt Richer,</p>
<p>Thou most lene me to-night · a litel courser</p>
<p>That is freisch to the spore · on for to ryde;</p>
<p>I most on an erande · a litel her bisyde.'</p>
<p>'By god!' seyde his brother · 'of steedes in my stalle</p>
<div class="linenum">180</div>
<p>Go and chese thee the best · and spare non of alle</p>
<p>Of steedes or of coursers · that stonden hem bisyde;</p>
<p>And tel me, goode brother · whider thou wolt ryde.'</p>
</div>
</div>
<blockquote class="b1s"><div>
<p>169. Rl. lysteneth; Cp. lesteneth; Pt. listeneth; Hl. lestneth.   171. Hl. wrastlyng; Cp. wrasteling; Rl. wrastelynge; Pt. wrastelinge.   172. Hl. sette (<i>wrongly</i>); <i>see l.</i> 184.   173. Hl. good wil; Ln. wil; <i>rest</i> wille.   177. Hl. Pt. spore; <i>rest</i> spores.   178. Hl. byside; <i>so in</i> 183.   179. Hl. seyd; <i>rest have final</i> e.   180. Hl. the the.   181. <i>For</i> coursers, Hl. <i>wrongly has</i> course.</p>
</div></blockquote>
<div class="poem">
<div class="stanza">
<p class="i2">'Her bisyde, brother · is cryed a wrastling,</p>
<p>And therfor schal be set up · a ram and a ring;</p>
<div class="linenum">185</div>
<p>Moche worschip it were · brother, to us alle,</p>
<p>Might I the ram and the ring · bring home to this halle.'</p>
<p>A steede ther was sadeled · smertely and skeet;</p>
<p>Gamelyn did a paire spores · fast on his feet.</p>
<p>He sette his foot in the styrop · the steede he bistrood,</p>
<!-- Page 650 --><a id="page650" class="x-ebookmaker-pageno" title="[650]"></a>
<div class="linenum">190</div>
<p>And toward the wrasteling · the yonge child rood.</p>
<p>Tho Gamelyn the yonge · was ride out at the gat,</p>
<p>The false knight his brother · lokked it after that,</p>
<p>And bisoughte Iesu Crist · that is heven king,</p>
<p>He mighte breke his nekke · in that wrasteling.</p>
<div class="linenum">195</div>
<p>As sone as Gamelyn com · ther the place was,</p>
<p>He lighte doun of his steede · and stood on the gras,</p>
<p>And ther he herd a frankeleyn · wayloway singe,</p>
<p>And bigan bitterly · his hondes for to wringe.</p>
<p>'Goode man,' seyde Gamelyn · 'why makestow this fare?</p>
<div class="linenum">200</div>
<p>Is ther no man that may · you helpe out of this care?'</p>
<p>'Allas!' seyde this frankeleyn · 'that ever was I bore!</p>
<p>For tweye stalworthe sones · I wene that I have lore;</p>
<p>A champioun is in the place · that hath y-wrought me sorwe,</p>
<p>For he hath slayn my two sones · but-if god hem borwe.</p>
<div class="linenum">205</div>
<p>I wold yeve ten pound · by Iesu Crist! and more,</p>
<p>With the nones I fand a man · to handelen him sore.'</p>
<p>'Goode man,' sayde Gamelyn · 'wilt thou wel doon,</p>
<p>Hold myn hors, whyl my man · draweth of my schoon,</p>
<p>And help my man to kepe · my clothes and my steede,</p>
<div class="linenum">210</div>
<p>And I wil into place go · to loke if I may speede.'</p>
<p>'By god!' sayde the frankeleyn · 'anon it schal be doon;</p>
<p>I wil my-self be thy man · and drawen of thy schoon,</p>
<p>And wende thou into the place · Iesu Crist thee speede,</p>
<p>And drede not of thy clothes · nor of thy goode steede.'</p>
</div>
</div>
<blockquote class="b1s"><div>
<p>183. Pt. wrasteling; Ln. warsteling; <i>rest</i> wrastlyng, wrastlynge.   184. Hl. vp; <i>rest om.</i>   189. Hl. set; Ln. sete; <i>rest</i> sette.   Hl. <i>om. 1st</i> the.   191. Hl. ride; <i>rest</i> riden, reden.   Hl. Ln. at the; Cp. Pt. atte; <i>rest</i> at.    <i>All</i> gate (<i>wrongly</i>); <i>and</i> thate (<i>for</i> that) <i>in next line</i>.   192. Cp. Ln. false: <i>rest</i> fals.   194. Pt. wrestelinge; <i>rest</i> wrastlyng, wrastlinge, wrestlinge.   197, 198. Hl. syng, wryng.   206. Cp. handelen; Hl. handil.   211. Hl. anon; <i>rest om.</i>   213. Hl. Cp. Ln. the place; <i>rest om.</i> the.   Hl. the.</p>
</div></blockquote>
<div class="poem">
<div class="stanza">
<div class="linenum">215</div>
<p class="i2">Barfoot and ungert · Gamelyn in cam,</p>
<p>Alle that weren in the place · heede of him they nam,</p>
<p>How he durste auntre him · of him to doon his might</p>
<p>That was so doughty champioun · in wrastling and in fight.</p>
<p>Up sterte the champioun · rapely and anoon,</p>
<div class="linenum">220</div>
<p>Toward yonge Gamelyn · he bigan to goon,</p>
<p>And sayde, 'who is thy fader · and who is thy sire?</p>
<p>For sothe thou art a gret fool · that thou come hire!'</p>
<p>Gamelyn answerde · the champioun tho,</p>
<p>'Thou knewe wel my fader · whyl he couthe go,</p>
<div class="linenum">225</div>
<p>Whyles he was on lyve · by seint Martyn!</p>
<p>Sir Iohan of Boundys was his name · and I Gamelyn.'</p>
<p>'Felaw,' seyde the champioun · 'al-so mot I thryve,</p>
<p>I knew wel thy fader · whyl he was on lyve;</p>
<p>And thyself, Gamelyn · I wil that thou it heere,</p>
<!-- Page 651 --><a id="page651" class="x-ebookmaker-pageno" title="[651]"></a>
<div class="linenum">230</div>
<p>Whyl thou were a yong boy · a moche schrewe thou were.'</p>
<p>Than seyde Gamelyn · and swor by Cristes ore,</p>
<p>'Now I am older woxe · thou schalt me finde a more!'</p>
<p>'By god!' sayde the champioun · 'welcome mote thou be!</p>
<p>Come thou ones in myn hond · schalt thou never thee.'</p>
<div class="linenum">235</div>
<p>It was wel withinne the night · and the moone schon,</p>
<p>Whan Gamelyn and the champioun · togider gonne goon.</p>
<p>The champioun caste tornes · to Gamelyn that was prest,</p>
<p>And Gamelyn stood stille · and bad him doon his best.</p>
<p>Thanne seyde Gamelyn · to the champioun,</p>
<div class="linenum">240</div>
<p>'Thou art faste aboute · to bringe me adoun;</p>
<p>Now I have y-proved · many tornes of thyne,</p>
<p>Thow most,' he seyde, 'proven · on or two of myne.'</p>
<p>Gamelyn to the champioun · yede smertely anon,</p>
<p>Of all the tornes that he cowthe · he schewed him but oon,</p>
<div class="linenum">245</div>
<p>And caste him on the lefte syde · that three ribbes to-brak,</p>
<p>And ther-to his oon arm · that yaf a gret crak.</p>
<p>Thanne seyde Gamelyn · smertely anoon,</p>
<p>'Schal it be holde for a cast · or elles for noon?'</p>
<p>'By god!' seyde the champioun · 'whether that it be,</p>
<div class="linenum">250</div>
<p>He that cometh ones in thin hand · schal he never thee!'</p>
<p>Than seyde the frankeleyn · that had his sones there,</p>
<p>'Blessed be thou, Gamelyn · that ever thou bore were!'</p>
<p>The frankeleyn seyde to the champioun · of him stood him noon eye,</p>
<p>'This is yonge Gamelyn · that taughte thee this pleye.'</p>
<div class="linenum">255</div>
<p>Agein answerd the champioun · that lyked nothing wel,</p>
<p>'He is a lither mayster · and his pley is right fel;</p>
<p>Sith I wrastled first · it is y-go ful yore,</p>
<p>But I was nevere in my lyf · handeled so sore.'</p>
<p>Gamelyn stood in the place · allone withoute serk,</p>
<div class="linenum">260</div>
<p>And seyde, 'if ther be eny mo · lat hem come to werk;</p>
<p>The champioun that peyned him · to werke so sore,</p>
<p>It semeth by his continaunce · that he wil no-more.'</p>
<p>Gamelyn in the place · stood as stille as stoon,</p>
<p>For to abyde wrasteling · but ther com noon;</p>
<div class="linenum">265</div>
<p>Ther was noon with Gamelyn · wolde wrastle more,</p>
<p>For he handled the champioun · so wonderly sore.</p>
<p>Two gentil-men ther were · that yemede the place,</p>
<p>Comen to Gamelyn · (god yeve him goode grace!)</p>
<p>And sayde to him, 'do on · thyn hosen and thy schoon,</p>
<!-- Page 652 --><a id="page652" class="x-ebookmaker-pageno" title="[652]"></a>
<div class="linenum">270</div>
<p>For sothe at this tyme · this feire is y-doon.'</p>
<p>And than seyde Gamelyn · 'so mot I wel fare,</p>
<p>I have nought yet halven-del · sold up my ware.'</p>
<p>Tho seyde the champioun · 'so brouke I my sweere,</p>
<p>He is a fool that ther-of byeth · thou sellest it so deere.'</p>
<div class="linenum">275</div>
<p>Tho sayde the frankeleyn · that was in moche care,</p>
<p>'Felaw,' he seyde · 'why lakkest thou his ware?</p>
<p>By seynt Iame in Galys · that many man hath sought,</p>
<p>Yet it is to good cheep · that thou hast y-bought.'</p>
<p>Tho that wardeynes were · of that wrasteling</p>
<div class="linenum">280</div>
<p>Come and broughte Gamelyn · the ram and the ring,</p>
<p>And seyden, 'have, Gamelyn · the ring and the ram,</p>
<p>For the beste wrasteler · that ever here cam.'</p>
<p>Thus wan Gamelyn · the ram and the ring,</p>
<p>And wente with moche Ioye · home in the morning.</p>
<div class="linenum">285</div>
<p>His brother seih wher he cam · with the grete rowte,</p>
<p>And bad schitte the gate · and holde him withoute.</p>
<p>The porter of his lord · was ful sore agast,</p>
<p>And sterte anon to the gate · and lokked it fast.</p>
</div>
</div>
<blockquote class="b1s"><div>
<p>217. Hl. Pt. durst; <i>rest</i> durste, dorste.   218. <i>All but</i> Hl. <i>ins.</i> a <i>bef</i>. champioun.   219. Hl. raply and; <i>rest</i> rapely (<i>omitting</i> and).   222. Rl. Harl. Sl. here.   224, 225. Hl. whil, Whiles.   227. Hl. al; <i>rest om.</i>   232. Hl. fynd; <i>rest</i> fynde, finde.   234. Hl. the.   236. Hl. gon to; Cp. Ln. gonne; <i>rest</i> gon.   242. Hl. tuo.   243. Hl. Ln. smartly; Rl. Pt. smertely; <i>see l.</i> 187.   245. <i>All</i> kast <i>or</i> kest.   <i>All</i> left, lift; <i>read</i> lefte.   Hl. thre.   247. Hl. smertly; <i>see l.</i> 243.   249, 253, 260. Hl. seyd; <i>rest have final</i> e.   250. Hl. Ln. comes; <i>rest</i> cometh; <i>read it as</i> comth.   254. Hl. the.   255. Hl. well<i>e</i>.   256. Hl. a lither; Cp. oure alther; <i>rest</i> alther.   <i>For</i> fel, <i>all have</i> felle <i>or</i> fell<i>e</i>.   258. Hl. Cp. Ln. my; <i>rest</i> in my.   Rl. Pt. Ln. handeled; Hl. Sl. Cp. handled.   260. Hl. eny; <i>rest om.</i>   267. ther were that] Pt. that; <i>rest om.</i>   273. H. brouk; Cp. Ln. brouke; Pt. broke.   274. Hl. beyeth; <i>rest</i> byeth, bieth.   279. Pt. wrasteling; Ln. warstelinge; Rl. wrastlinge; <i>rest</i> wrastlyng.   282. Cp. beste; Hl. Ln. best; <i>rest om. ll.</i> 281, 282.   287. Hl. ful; <i>rest om.</i>   288. Rl. Harl. sterte; <i>rest</i> stert.</p>
</div></blockquote>
<div class="poem">
<div class="stanza">
<p class="i2">Now litheth, and lesteneth · bothe yonge and olde,</p>
<div class="linenum">290</div>
<p>And ye schul heere gamen · of Gamelyn the bolde.</p>
<p>Gamelyn come ther-to · for to have comen in,</p>
<p>And thanne was it y-schet · faste with a pin;</p>
<p>Than seyde Gamelyn · 'porter, undo the yat,</p>
<p>For many good mannes sone · stondeth ther-at.'</p>
<div class="linenum">295</div>
<p>Than answerd the porter · and swor by goddes berde,</p>
<p>'Thow ne schalt, Gamelyn · come into this yerde.'</p>
<p>'Thow lixt,' sayde Gamelyn · 'so browke I my chin!'</p>
<p>He smot the wiket with his foot · and brak awey the pin.</p>
<p>The porter seyh tho · it might no better be,</p>
<div class="linenum">300</div>
<p>He sette foot on erthe · and bigan to flee.</p>
<p>'By my faith,' seyde Gamelyn · 'that travail is y-lore,</p>
<p>For I am of foot as light as thou · though thou haddest swore.'</p>
<p>Gamelyn overtook the porter · and his teene wrak,</p>
<p>And gerte him in the nekke · that the bon to-brak,</p>
<div class="linenum">305</div>
<p>And took him by that oon arm · and threw him in a welle,</p>
<p>Seven fadmen it was deep · as I have herd telle.</p>
<p>Whan Gamelyn the yonge · thus hadde pleyd his play,</p>
<p>Alle that in the yerde were · drewen hem away;</p>
<p>They dredden him ful sore · for werkes that he wroughte,</p>
<div class="linenum">310</div>
<p>And for the faire company · that he thider broughte.</p>
<!-- Page 653 --><a id="page653" class="x-ebookmaker-pageno" title="[653]"></a>
<p>Gamelyn yede to the gate · and leet it up wyde;</p>
<p>He leet in alle maner men · that gon in wolde or ryde,</p>
<p>And seyde, 'ye be welcome · withouten eny greeve,</p>
<p>For we wiln be maistres heer · and aske no man leve.</p>
<div class="linenum">315</div>
<p>Yestirday I lefte' · seyde yonge Gamelyn,</p>
<p>'In my brother seller · fyve tonne of wyn;</p>
<p>I wil not that this compaignye · parten a-twinne,</p>
<p>And ye wil doon after me · whyl eny sope is thrinne,</p>
<p>And if my brother grucche · or make foul cheere,</p>
<div class="linenum">320</div>
<p>Other for spense of mete or drink · that we spenden heere,</p>
<p>I am oure catour · and bere oure aller purs,</p>
<p>He schal have for his grucching · seint Maries curs.</p>
<p>My brother is a niggoun · I swer by Cristes ore,</p>
<p>And we wil spende largely · that he hath spared yore;</p>
<div class="linenum">325</div>
<p>And who that maketh grucching · that we here dwelle,</p>
<p>He schal to the porter · into the draw-welle.'</p>
<p>Seven dayes and seven night · Gamelyn held his feste,</p>
<p>With moche mirth and solas · that was ther, and no cheste;</p>
<p>In a little toret · his brother lay y-steke,</p>
<div class="linenum">330</div>
<p>And sey hem wasten his good · but durste he not speke.</p>
<p>Erly on a morning · on the eighte day,</p>
<p>The gestes come to Gamelyn · and wolde gon here way.</p>
<p>'Lordes,' seyde Gamelyn · 'wil ye so hyë?</p>
<p>Al the wyn is not yet dronke · so brouke I myn yë.'</p>
<div class="linenum">335</div>
<p>Gamelyn in his herte · was he ful wo,</p>
<p>Whan his gestes took her leve · from him for to go;</p>
<p>He wolde they had lenger abide · and they seyde 'nay,'</p>
<p>But bitaughte Gamelyn · god, and good day.</p>
<p>Thus made Gamelyn his feest · and broughte it wel to ende,</p>
<div class="linenum">340</div>
<p>And after his gestes · toke leve to wende.</p>
</div>
</div>
<blockquote class="b1s"><div>
<p>289. Hl. lestneth; Pt. listneþ; <i>rest</i> lesteneth, listenythe, listeneth, lysteneyth.    Pt. Ln. ȝonge; <i>rest</i> yong, ȝong.   293. <i>All</i> yate, gate; <i>and in the next line</i> ther-ate.   295. Hl. berd.   300. and] Hl. Cp. he.   304. Hl. Cp. gert; <i>rest</i> girt.   306. Hl. Cp. fadmen; Pt. fadme; Rl. Sl. fadame; Ln. faþem; Harl. fadome.   312. Hl. maner men; <i>rest om.</i>   Hl. <i>has 2nd</i> in; <i>rest om.</i>   Hl. Rl. Pt. wold; Cp. Ln. wolde.   317. Hl. that; <i>rest om.</i>   318. Hl. while. Hl. thrynne; Cp. thrinne; Sl. Pt. þ<i>er</i>-inne; Ln. þ<i>e</i>re-inne.   323. Hl. nyggou<i>n</i>; Rl. Sl. nygon; Pt. nigon; Cp. Ln. negon.   328. Hl. myrth and; <i>rest om.</i>   Hl. that was; <i>rest om.</i> that (<i>as being understood</i>).   330. Hl. Cp. durst; <i>rest</i> dorst.   334. Hl. y-dronke; <i>rest omit</i> y-.   Pt. Ln. brouke; Rl. browke; Hl. brouk.   335. Hl. he; <i>rest om.</i>   337. Hl. wold.   Hl. lenger abide; <i>rest</i> dwelled lenger.   339. Pt. feest; Hl. fest.   MSS. brought, broght.   340. Hl. gestys; <i>see l.</i> 336.   Hl. took; Ln. had take; Cp. tok<i>e</i>; Sl. to (<i>sic</i>); <i>rest</i> toke.</p>
</div></blockquote>
<div class="poem">
<div class="stanza">
<p class="i2">Litheth, and lesteneth · and holdeth youre tonge,</p>
<p>And ye schul heere gamen · of Gamelyn the yonge;</p>
<p>Herkeneth, lordinges · and lesteneth aright,</p>
<p>Whan alle gestes were goon · how Gamelyn was dight.</p>
<div class="linenum">345</div>
<p>Al the whyl that Gamelyn · heeld his mangerye,</p>
<p>His brother thoughte on him be wreke · with his treccherye.</p>
<p>Tho Gamelyns gestes · were riden and y-goon,</p>
<p>Gamelyn stood allone · frendes had he noon;</p>
<p>Tho after ful soone · withinne a litel stounde,</p>
<!-- Page 654 --><a id="page654" class="x-ebookmaker-pageno" title="[654]"></a>
<div class="linenum">350</div>
<p>Gamelyn was y-taken · and ful harde y-bounde.</p>
<p>Forth com the false knight · out of the soleer,</p>
<p>To Gamelyn his brother · he yede ful neer,</p>
<p>And sayde to Gamelyn · 'who made thee so bold</p>
<p>For to stroye my stoor · of myn houshold?'</p>
<div class="linenum">355</div>
<p>'Brother,' seyde Gamelyn · 'wraththe thee right nought,</p>
<p>For it is many day y-gon · siththen it was bought;</p>
<p>For, brother, thou hast y-had · by seynt Richer,</p>
<p>Of fiftene plowes of lond · this sixtene yer,</p>
<p>And of alle the beestes · thou hast forth bred,</p>
<div class="linenum">360</div>
<p>That my fader me biquath · on his deth-bed;</p>
<p>Of al this sixtene yeer · I yeve thee the prow,</p>
<p>For the mete and the drink · that we have spended now.'</p>
<p>Thanne seyde the false knight · (evel mot he thee!)</p>
<p>'Herkne, brother Gamelyn · what I wol yeve thee;</p>
<div class="linenum">365</div>
<p>For of my body, brother · heir geten have I noon,</p>
<p>I wil make thee myn heir · I swere by seint Iohan.'</p>
<p>'<i>Par ma foy!</i>' sayde Gamelyn · 'and if it so be,</p>
<p>And thou thenke as thou seyst · god yelde it thee!'</p>
<p>Nothing wiste Gamelyn · of his brotheres gyle;</p>
<div class="linenum">370</div>
<p>Therfore he him bigyled · in a litel whyle.</p>
<p>'Gamelyn,' seyde he · 'o thing I thee telle;</p>
<p>Tho thou threwe my porter · in the draw-welle,</p>
<p>I swor in that wraththe · and in that grete moot,</p>
<p>That thou schuldest be bounde · bothe hand and foot;</p>
<div class="linenum">375</div>
<p>Therfore I thee biseche · brother Gamelyn,</p>
<p>Lat me nought be forsworen · brother art thou myn;</p>
<p>Lat me binde thee now · bothe hand and feet,</p>
<p>For to holde myn avow · as I thee biheet.'</p>
<p>'Brother,' sayde Gamelyn · 'al-so mot I thee!</p>
<div class="linenum">380</div>
<p>Thou schalt not be forsworen · for the love of me.'</p>
<p>Tho made they Gamelyn to sitte · mighte he nat stonde,</p>
<p>Til they hadde him bounde · bothe foot and honde.</p>
<p>The false knight his brother · of Gamelyn was agast,</p>
<p>And sente aftir feteres · to feteren him fast.</p>
<div class="linenum">385</div>
<p>His brother made lesinges · on him ther he stood,</p>
<p>And tolde hem that comen in · that Gamelyn was wood.</p>
<p>Gamelyn stood to a post · bounden in the halle,</p>
<p>Tho that comen in ther · lokede on him alle.</p>
<p>Ever stood Gamelyn · even upright;</p>
<!-- Page 655 --><a id="page655" class="x-ebookmaker-pageno" title="[655]"></a>
<div class="linenum">390</div>
<p>But mete ne drink had he non · neither day ne night.</p>
<p>Than seyde Gamelyn · 'brother, by myn hals,</p>
<p>Now I have aspyed · thou art a party fals;</p>
<p>Had I wist that tresoun · that thou haddest y-founde,</p>
<p>I wolde have yeve thee strokes · or I had be bounde!'</p>
<div class="linenum">395</div>
<p>Gamelyn stood bounden · stille as eny stoon;</p>
<p>Two dayes and two nightes · mete had he noon.</p>
<p>Thanne seyde Gamelyn · that stood y-bounde stronge,</p>
<p>'Adam spenser · me thinkth I faste to longe;</p>
<p>Adam spenser · now I byseche thee,</p>
<div class="linenum">400</div>
<p>For the mochel love · my fader loved thee,</p>
<p>If thou may come to the keyes · lese me out of bond,</p>
<p>And I wil parte with thee · of my free lond.'</p>
<p>Thanne seyde Adam · that was the spencer,</p>
<p>'I have served thy brother · this sixtene yeer,</p>
<div class="linenum">405</div>
<p>If I leete thee goon · out of his bour,</p>
<p>He wolde say afterward · I were a traytour.'</p>
<p>'Adam,' sayde Gamelyn · 'so brouke I myn hals!</p>
<p>Thou schalt finde my brother · atte laste fals;</p>
<p>Therfor, brother Adam · louse me out of bond,</p>
<div class="linenum">410</div>
<p>And I wil parte with thee · of my free lond.'</p>
<p>'Up swich a forward' · seyde Adam, 'y-wis,</p>
<p>I wil do therto · al that in me is.'</p>
<p>'Adam,' seyde Gamelyn · 'al-so mot I thee,</p>
<p>I wol holde thee covenant · and thou wil me.'</p>
<div class="linenum">415</div>
<p>Anon as Adames lord · to bedde was y-goon,</p>
<p>Adam took the keyes, and leet · Gamelyn out anoon;</p>
<p>He unlokked Gamelyn · bothe handes and feet,</p>
<p>In hope of avauncement · that he him biheet.</p>
<p>Than seyde Gamelyn · 'thanked be goddes sonde!</p>
<div class="linenum">420</div>
<p>Now I am loosed · bothe foot and honde;</p>
<p>Had I now eten · and dronken aright,</p>
<p>Ther is noon in this hous · schulde binde me this night.'</p>
<p>Adam took Gamelyn · as stille as ony stoon,</p>
<p>And ladde him in-to spence · rapely and anon,</p>
<div class="linenum">425</div>
<p>And sette him to soper · right in a privee stede,</p>
<p>He bad him do gladly · and Gamelyn so dede.</p>
<p>Anon as Gamelyn hadde · eten wel and fyn,</p>
<p>And therto y-dronke wel · of the rede wyn,</p>
<p>'Adam,' seyde Gamelyn · 'what is now thy reed?</p>
<div class="linenum">430</div>
<p>Wher I go to my brother · and girde of his heed?'</p>
<p>'Gamelyn,' seyde Adam · 'it schal not be so.</p>
<p>I can teche thee a reed · that is worth the two.</p>
<!-- Page 656 --><a id="page656" class="x-ebookmaker-pageno" title="[656]"></a>
<p>I wot wel for sothe · that this is no nay,</p>
<p>We schul have a mangery · right on Soneday;</p>
<div class="linenum">435</div>
<p>Abbotes and priours · many heer schal be,</p>
<p>And other men of holy chirche · as I telle thee;</p>
<p>Thow schalt stonde up by the post · as thou were hond-fast,</p>
<p>And I schal leve hem unloke · awey thou may hem cast.</p>
<p>Whan that they have eten · and wasschen here hondes,</p>
<div class="linenum">440</div>
<p>Thou schalt biseke hem alle · to bring thee out of bondes;</p>
<p>And if they wille borwe thee · that were good game,</p>
<p>Then were thou out of prisoun · and I out of blame;</p>
<p>And if everich of hem · say unto us 'nay,'</p>
<p>I schal do an other · I swere by this day!</p>
<div class="linenum">445</div>
<p>Thou schalt have a good staf · and I wil have another,</p>
<p>And Cristes curs have that oon · that faileth that other!'</p>
<p>'Ye, for gode!' sayde Gamelyn · 'I say it for me,</p>
<p>If I fayle on my syde · yvel mot I thee!</p>
<p>If we schul algate · assoile hem of here sinne,</p>
<div class="linenum">450</div>
<p>Warne me, brother Adam · whan I schal biginne.'</p>
<p>'Gamelyn,' seyde Adam · 'by seynte Charite,</p>
<p>I wil warne thee biforn · whan that it schal be;</p>
<p>Whan I twinke on thee · loke for to goon,</p>
<p>And cast awey the feteres · and com to me anoon.'</p>
<div class="linenum">455</div>
<p>'Adam,' seide Gamelyn · 'blessed be thy bones!</p>
<p>That is a good counseil · yeven for the nones;</p>
<p>If they werne me thanne · to bringe me out of bendes,</p>
<p>I wol sette goode strokes · right on here lendes.'</p>
</div>
</div>
<blockquote class="b1s"><div>
<p>341. Hl. lestneth; Pt. listen; <i>rest</i> lesteneth, listenyth.   343. Hl. herkneth; <i>rest</i> Herkeneth, Herkenyth, Harkeneth.   346. MSS. thought.   350. Hl. I-take; <i>rest</i> taken.   Cp. Ln. harde; <i>rest</i> hard.   351. Cp. Rl. Ln. false; <i>rest</i> fals.    Hl. selleer; Cp. sellere; Ln. selere; <i>rest</i> solere (<i>rightly; cf.</i> toret <i>in l</i>. 329).   360. Pt. dethes; <i>rest</i> deth; <i>see l</i>. 24.   363. Rl. Sl. Cp. Ln. false; <i>rest</i> fals.   365. Hl. Cp. Ln. geten heir (heer, here); <i>rest</i> heir (heire, here) geten.   367. Hl. sayd; <i>rest have final</i> e.   376. Hl. forsworn; <i>but see l.</i> 380.   381. Hl. might; <i>read</i> mighte; <i>rest vary</i>.   382. Sl. Ln. hadde; Cp. hadden; <i>rest</i> had, hadd.   383. Cp. Ln. false; <i>rest</i> fals.   384. Cp. sente; Sl. sende; <i>rest</i> sent.   386. Hl. Rl. told; Ln. tolden; <i>rest</i> tolde.   388. Hl. ther; <i>rest om.</i> Cp. lokeden; <i>rest</i> loked; <i>read</i> lokede.   394. Hl. the; <i>rest om.</i>   400, 405, 432. <i>All</i> the (<i>for</i> thee).   407. Hl. brouk; Cp. Pt. Ln. brouke.   414. Hl. Sl. hold; <i>rest</i> holde, halde.   <i>After</i> wil Cp. <i>ins.</i> lose, <i>and</i> Harl. helpe.   417. Hl. hand; Cp. handes; <i>rest</i> hondes.   424. Hl. Cp. rapely and; <i>rest om.</i> and.   430. Hl. Wher; Ln. Where; Cp. For; <i>rest</i> Or.   434. Ln. sonondaye; Hl. <i>and rest</i> sonday; <i>read</i> sonnenday <i>or</i> soneday.   437. Pt. Ln. Harl. bound fast; <i>rest</i> hond-fast (<i>rightly</i>).   438. <i>All but</i> Hl. <i>ins.</i> that <i>bef</i>. awey.   439. Hl. waisschen; <i>rest</i> wasschen, wasshen.   443. Hl. vnto; <i>rest</i> to.   450. Hl. I; <i>rest</i> we.   453. Ln. twynke; Hl. Cp. twynk; <i>rest</i> wynke, winke, wynk.   456. Hl. ȝeuyng; Cp. yeuyng; <i>rest</i> yeuen, ȝeuen, or ȝiuen.   457. Hl. thanne; <i>rest om.</i></p>
</div></blockquote>
</body></html>
