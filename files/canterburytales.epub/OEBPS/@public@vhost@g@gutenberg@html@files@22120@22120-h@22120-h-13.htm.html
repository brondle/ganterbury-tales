<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml">
<head>
<meta name="generator" content="HTML Tidy for Linux (vers 7 December 2008), see www.w3.org"/>
<meta http-equiv="Content-Type" content="application/xhtml+xml; charset=utf-8"/>
<title>The Canterbury Tales.</title>




<link rel="stylesheet" type="text/css" href="0.css"/>
<link rel="stylesheet" type="text/css" href="1.css"/>
<link rel="stylesheet" type="text/css" href="pgepub.css"/>
<meta name="generator" content="Ebookmaker 0.4.0a5 by Marcello Perathoner &lt;webmaster@gutenberg.org&gt;"/>
</head>
<body><p>§ 40. 'Certes,' quod Melibee, 'I see wel that ye enforce yow muchel by wordes to overcome me in swich manere, that I shal nat venge me of myne enemys; / shewinge me the perils and the yveles that mighten falle of this vengeance. / But who-so wolde considere in alle vengeances the perils and yveles that mighte sewe of vengeance-takinge, / a man wolde never take vengeance, and that were harm; /<span class="inline">2620</span> for by the vengeance-takinge been the wikked men dissevered fro the gode men. / And they that han wil to do wikkednesse restreyne hir wikked purpos, whan they seen the punissinge and chastysinge of the trespassours.' / [And to this answerde dame Prudence: 'Certes,' seyde she, 'I graunte wel that of vengeaunce cometh muchel yvel and muchel good; / but vengeaunce-taking aperteneth nat unto everichoon, but only unto Iuges and unto hem that han Iurisdicctioun upon the trespassours.] / And yet seye I more, that right as a singuler persone sinneth in takinge vengeance of another man, /<span class="inline">2625</span> right so sinneth the Iuge if he do no vengeance of hem that it han deserved. / For Senek seith thus: "that maister," he seith, "is good that proveth shrewes." / And as Cassidore seith: "A man dredeth to do outrages, whan he woot and knoweth that it displeseth to the Iuges and sovereyns." / And another seith: "the Iuge that dredeth to do right, maketh men shrewes." / And Seint Paule the apostle seith in his epistle, whan he wryteth un-to the Romayns: that "the Iuges beren nat the spere with-outen cause;" /<span class="inline">2630</span> but they beren it to punisse the shrewes and misdoeres, and for to defende the gode men. / If ye wol thanne take vengeance of <!-- Page 223 --><a id="page223" class="x-ebookmaker-pageno" title="[223]"></a>your enemys, ye shul retourne or have your recours to the Iuge that hath the Iurisdiccion up-on hem; / and he shal punisse hem as the lawe axeth and requyreth.' /</p>
<blockquote class="b1s"><div>
<p>2623, 2624. <i>Not in the</i> MSS. <i>Supplied by translating the French text</i>.   2626. E. Hn. disserued.   2629. E. <i>om.</i> And.   2631. E. Ln. <i>om.</i> for.</p>
</div></blockquote>
<p>§ 41. 'A!' quod Melibee, 'this vengeance lyketh me no-thing. / I bithenke me now and take hede, how fortune hath norissed me fro my childhede, and hath holpen me to passe many a strong pas. /<span class="inline">2635</span> Now wol I assayen hir, trowinge, with goddes help, that she shal helpe me my shame for to venge.' /</p>
<p>§ 42. 'Certes,' quod Prudence, 'if ye wol werke by my conseil, ye shul nat assaye fortune by no wey; / ne ye shul nat lene or bowe unto hir, after the word of Senek: / for "thinges that been folily doon, and that been in hope of fortune, shullen never come to good ende." / And as the same Senek seith: "the more cleer and the more shyning that fortune is, the more brotil and the sonner broken she is." /<span class="inline">2640</span> Trusteth nat in hir, for she nis nat stidefast ne stable; / for whan thow trowest to be most seur or siker of hir help, she wol faille thee and deceyve thee. / And wher-as ye seyn that fortune hath norissed yow fro your childhede, / I seye, that in so muchel shul ye the lasse truste in hir and in hir wit. / For Senek seith: "what man that is norissed by fortune, she maketh him a greet fool." /<span class="inline">2645</span> Now thanne, sin ye desyre and axe vengeance, and the vengeance that is doon after the lawe and bifore the Iuge ne lyketh yow nat, / and the vengeance that is doon in hope of fortune is perilous and uncertein, / thanne have ye noon other remedie but for to have your recours unto the sovereyn Iuge that vengeth alle vileinyes and wronges; / and he shal venge yow after that him-self witnesseth, wher-as he seith: / "leveth the vengeance to me, and I shal do it."' /<span class="inline">2650</span></p>
<blockquote class="b1s"><div>
<p>2642. E. and (<i>before</i> siker); <i>rest</i> or; Hl. <i>om.</i> or siker.</p>
</div></blockquote>
<p>§ 43. Melibee answerde, 'if I ne venge me nat of the vileinye that men han doon to me, / I sompne or warne hem that han doon to me that vileinye and alle othere, to do me another vileinye. / For it is writen: "if thou take no vengeance of an old vileinye, thou sompnest thyne adversaries to do thee a newe vileinye." / And also, for my suffrance, men wolden do to me so muchel vileinye, that I mighte neither here it ne sustene; / and so sholde I been put and holden over lowe. /<span class="inline">2655</span> For men seyn: "in muchel suffringe shul manye thinges falle un-to thee whiche thou shalt nat mowe suffre."' /</p>
<p><!-- Page 224 --><a id="page224" class="x-ebookmaker-pageno" title="[224]"></a></p>
<p>§ 44. 'Certes,' quod Prudence, 'I graunte yow that over muchel suffraunce nis nat good; / but yet ne folweth it nat ther-of, that every persone to whom men doon vileinye take of it vengeance; / for that aperteneth and longeth al only to the Iuges, for they shul venge the vileinyes and iniuries. / And ther-fore tho two auctoritees that ye han seyd above, been only understonden in the Iuges; /<span class="inline">2660</span> for whan they suffren over muchel the wronges and the vileinyes to be doon withouten punisshinge, / they sompne nat a man al only for to do newe wronges, but they comanden it. / Also a wys man seith: that "the Iuge that correcteth nat the sinnere comandeth and biddeth him do sinne." / And the Iuges and sovereyns mighten in hir land so muchel suffre of the shrewes and misdoeres, / that they sholden by swich suffrance, by proces of tyme, wexen of swich power and might, that they sholden putte out the Iuges and the sovereyns from hir places, /<span class="inline">2665</span> and atte laste maken hem lesen hir lordshipes. /</p>
<p>§ 45. But lat us now putte, that ye have leve to venge yow. / I seye ye been nat of might and power as now to venge yow. / For if ye wole maken comparisoun un-to the might of your adversaries, ye shul finde in manye thinges, that I have shewed yow er this, that hir condicioun is bettre than youres. / And therfore seye I, that it is good as now that ye suffre and be pacient. /<span class="inline">2670</span></p>
<p>§ 46. Forther-more, ye knowen wel that, after the comune sawe, "it is a woodnesse a man to stryve with a strenger or a more mighty man than he is him-self; / and for to stryve with a man of evene strengthe, that is to seyn, with as strong a man as he, it is peril; / and for to stryve with a weyker man, it is folie." / And therfore sholde a man flee stryvinge as muchel as he mighte. / For Salomon seith: "it is a greet worship to a man to kepen him fro noyse and stryf." /<span class="inline">2675</span> And if it so bifalle or happe that a man of gretter might and strengthe than thou art do thee grevaunce, / studie and bisie thee rather to stille the same grevaunce, than for to venge thee. / For Senek seith: that "he putteth him in greet peril that stryveth with a gretter man than he is him-self." / And Catoun seith: "if a man of hyer estaat or degree, or more mighty than thou, do thee anoy or grevaunce, suffre him; / for he that ones hath greved thee may another tyme releve thee and helpe." /<span class="inline">2680</span> Yet sette I caas, ye have bothe might and licence for to <!-- Page 225 --><a id="page225" class="x-ebookmaker-pageno" title="[225]"></a>venge yow. / I seye, that ther be ful manye thinges that shul restreyne yow of vengeance-takinge, / and make yow for to enclyne to suffre, and for to han pacience in the thinges that han been doon to yow. / First and foreward, if ye wole considere the defautes that been in your owene persone, / for whiche defautes god hath suffred yow have this tribulacioun, as I have seyd yow heer-biforn. /<span class="inline">2685</span> For the poete seith, that "we oghte paciently taken the tribulacions that comen to us, whan we thinken and consideren that we han deserved to have hem." / And Seint Gregorie seith: that "whan a man considereth wel the nombre of hise defautes and of his sinnes, / the peynes and the tribulaciouns that he suffreth semen the lesse un-to hym; / and in-as-muche as him thinketh hise sinnes more hevy and grevous, / in-so-muche semeth his peyne the lighter and the esier un-to him." /<span class="inline">2690</span> Also ye owen to enclyne and bowe your herte to take the pacience of our lord Iesu Crist, as seith seint Peter in hise epistles: / "Iesu Crist," he seith, "hath suffred for us, and yeven ensample to every man to folwe and sewe him; / for he dide never sinne, ne never cam ther a vileinous word out of his mouth: / whan men cursed him, he cursed hem noght; and whan men betten him, he manaced hem noght." / Also the grete pacience, which the seintes that been in paradys han had in tribulaciouns that they han y-suffred, with-outen hir desert or gilt, /<span class="inline">2695</span> oghte muchel stiren yow to pacience. / Forthermore, ye sholde enforce yow to have pacience, / consideringe that the tribulaciouns of this world but litel whyle endure, and sone passed been and goon. / And the Ioye that a man seketh to have by pacience in tribulaciouns is perdurable, after that the apostle seith in his epistle: / "the Ioye of god," he seith, "is perdurable," that is to seyn, everlastinge. /<span class="inline">2700</span> Also troweth and bileveth stedefastly, that he nis nat wel y-norissed ne wel y-taught, that can nat have pacience or wol nat receyve pacience. / For Salomon seith: that "the doctrine and the wit of a man is knowen by pacience." / And in another place he seith: that "he that is pacient governeth him by greet prudence." / And the same Salomon seith: "the angry and wrathful man maketh noyses, and the pacient man atempreth hem and stilleth." / He seith also: "it is more worth to be pacient than for to be right strong; /<span class="inline">2705</span> and he that may have the lordshipe of his owene herte is more to preyse, than <!-- Page 226 --><a id="page226" class="x-ebookmaker-pageno" title="[226]"></a>he that by his force or strengthe taketh grete citees." / And therfore seith seint Iame in his epistle: that "pacience is a greet vertu of perfeccioun."' /</p>
<blockquote class="b1s"><div>
<p>2680. E. (<i>only</i>) <i>puts</i> may <i>after</i> tyme.   2686. E. Hn. Cp. disserued.   2698. E. Cm. goone.</p>
</div></blockquote>
<p>§ 47. 'Certes,' quod Melibee, 'I graunte yow, dame Prudence, that pacience is a greet vertu of perfeccioun; / but every man may nat have the perfeccioun that ye seken; / ne I nam nat of the nombre of right parfite men, /<span class="inline">2710</span> for myn herte may never been in pees un-to the tyme it be venged. / And al-be-it so that it was greet peril to myne enemys, to do me a vileinye in takinge vengeance up-on me, / yet token they noon hede of the peril, but fulfilleden hir wikked wil and hir corage. / And therfore, me thinketh men oghten nat repreve me, though I putte me in a litel peril for to venge me, / and though I do a greet excesse, that is to seyn, that I venge oon outrage by another.' /<span class="inline">2715</span></p>
<p>§ 48. 'A!' quod dame Prudence, 'ye seyn your wil and as yow lyketh; / but in no caas of the world a man sholde nat doon outrage ne excesse for to vengen him. / For Cassidore seith: that "as yvel doth he that vengeth him by outrage, as he that doth the outrage." / And therfore ye shul venge yow after the ordre of right, that is to seyn by the lawe, and noght by excesse ne by outrage. / And also, if ye wol venge yow of the outrage of your adversaries in other maner than right comandeth, ye sinnen; /<span class="inline">2720</span> and therfore seith Senek: that "a man shal never vengen shrewednesse by shrewednesse." / And if ye seye, that right axeth a man to defenden violence by violence, and fighting by fighting, / certes ye seye sooth, whan the defense is doon anon with-outen intervalle or with-outen tarying or delay, / for to defenden him and nat for to vengen him. / And it bihoveth that a man putte swich attemperance in his defence, /<span class="inline">2725</span> that men have no cause ne matere to repreven him that defendeth him of excesse and outrage; for elles were it agayn resoun. / Pardee, ye knowen wel, that ye maken no defence as now for to defende yow, but for to venge yow; / and so seweth it that ye han no wil to do your dede attemprely. / And therfore, me thinketh that pacience is good. For Salomon seith: that "he that is nat pacient shal have greet harm."' /</p>
<blockquote class="b1s"><div>
<p>2724-7. E. deffenden, deffense.   2728. E. sheweth; Hl. semeth; <i>rest</i> seweth.</p>
</div></blockquote>
<p>§ 49. 'Certes,' quod Melibee, 'I graunte yow, that whan <!-- Page 227
  --><a id="page227" class="x-ebookmaker-pageno" title="[227]"></a>a man is inpacient and wroth, of that that toucheth him noght and that aperteneth nat un-to him, though it harme him, it is no wonder. /<span class="inline">2730</span> For the lawe seith: that "he is coupable that entremetteth or medleth with swich thyng as aperteneth nat un-to him." / And Salomon seith: that "he that entremetteth him of the noyse or stryf of another man, is lyk to him that taketh an hound by the eres." / For right as he that taketh a straunge hound by the eres is outherwhyle biten with the hound, / right in the same wyse is it resoun that he have harm, that by his inpacience medleth him of the noyse of another man, wher-as it aperteneth nat un-to him. / But ye knowen wel that this dede, that is to seyn, my grief and my disese, toucheth me right ny. /<span class="inline">2735</span> And therfore, though I be wroth and inpacient, it is no merveille. / And savinge your grace, I can nat seen that it mighte greetly harme me though I toke vengeaunce; / for I am richer and more mighty than myne enemys been. / And wel knowen ye, that by moneye and by havinge grete possessions been all the thinges of this world governed. / And Salomon seith: that "alle thinges obeyen to moneye."' /<span class="inline">2740</span></p>
<p>§ 50. Whan Prudence hadde herd hir housbonde avanten him of his richesse and of his moneye, dispreisinge the power of hise adversaries, she spak, and seyde in this wyse: / 'certes, dere sir, I graunte yow that ye been rich and mighty, / and that the richesses been goode to hem that han wel y-geten hem and wel conne usen hem. / For right as the body of a man may nat liven with-oute the soule, namore may it live with-outen temporel goodes. / And by richesses may a man gete him grete freendes. /<span class="inline">2745</span> And therfore seith Pamphilles: "if a net-herdes doghter," seith he, "be riche, she may chesen of a thousand men which she wol take to hir housbonde; / for, of a thousand men, oon wol nat forsaken hir ne refusen hir." / And this Pamphilles seith also: "if thou be right happy, that is to seyn, if thou be right riche, thou shalt find a greet nombre of felawes and freendes. / And if thy fortune change that thou wexe povre, farewel freendshipe and felaweshipe; / for thou shalt be allone with-outen any companye, but-if it be the companye of povre folk." /<span class="inline">2750</span> And yet seith this Pamphilles moreover: that "they that been thralle and bonde of <!-- Page
  228 --><a id="page228" class="x-ebookmaker-pageno" title="[228]"></a>linage shullen been maad worthy and noble by the richesses." / And right so as by richesses ther comen manye goodes, right so by poverte come ther manye harmes and yveles. / For greet poverte constreyneth a man to do manye yveles. / And therfore clepeth Cassidore poverte "the moder of ruine," / that is to seyn, the moder of overthrowinge or fallinge doun. /<span class="inline">2755</span> And therfore seith Piers Alfonce: "oon of the gretteste adversitees of this world is / whan a free man, by kinde or by burthe, is constreyned by poverte to eten the almesse of his enemy." / And the same seith Innocent in oon of hise bokes; he seith: that "sorweful and mishappy is the condicioun of a povre begger; / for if he axe nat his mete, he dyeth for hunger; / and if he axe, he dyeth for shame; and algates necessitee constreyneth him to axe." /<span class="inline">2760</span> And therfore seith Salomon: that "bet it is to dye than for to have swich poverte." / And as the same Salomon seith: "bettre it is to dye of bitter deeth than for to liven in swich wyse." / By thise resons that I have seid un-to yow, and by manye othere resons that I coude seye, / I graunte yow that richesses been goode to hem that geten hem wel, and to hem that wel usen tho richesses. / And therfore wol I shewe yow how ye shul have yow, and how ye shul here yow in gaderinge of richesses, and in what manere ye shul usen hem. /<span class="inline">2765</span></p>
<blockquote class="b1s"><div>
<p>2744. E. tempered.   2745. by] E. for.   2746. <i>All</i> Pamphilles.   Hn. Hl. which she ... housbonde; <i>rest om.</i>   2750. E. Hn. al alloone; <i>rest omit</i> al.</p>
</div></blockquote>
<p>§ 51. First, ye shul geten hem with-outen greet desyr, by good leyser sokingly, and nat over hastily. / For a man that is to desyringe to gete richesses abaundoneth him first to thefte and to alle other yveles. / And therfore seith Salomon: "he that hasteth him to bisily to wexe riche shal be noon innocent." / He seith also: that "the richesse that hastily cometh to a man, sone and lightly gooth and passeth fro a man; / but that richesse that cometh litel and litel wexeth alwey and multiplyeth." /<span class="inline">2770</span> And sir, ye shul geten richesses by your wit and by your travaille un-to your profit; / and that with-outen wrong or harm-doinge to any other persone. / For the lawe seith: that "ther maketh no man himselven riche, if he do harm to another wight;" / this is to seyn, that nature defendeth and forbedeth by right, that no man make him-self riche un-to the harm of another persone. / And Tullius seith: that "no sorwe ne no drede of deeth, ne no-thing that may falle un-to a man /<span class="inline">2775</span> is so muchel agayns nature, as a man to <!-- Page 229 --><a id="page229" class="x-ebookmaker-pageno" title="[229]"></a>encressen his owene profit to the harm of another man. / And though the grete men and the mighty men geten richesses more lightly than thou, / yet shaltou nat been ydel ne slow to do thy profit; for thou shalt in alle wyse flee ydelnesse." / For Salomon seith: that "ydelnesse techeth a man to do manye yveles." / And the same Salomon seith: that "he that travailleth and bisieth him to tilien his land, shal eten breed; /<span class="inline">2780</span> but he that is ydel and casteth him to no bisinesse ne occupacioun, shal falle in-to poverte, and dye for hunger." / And he that is ydel and slow can never finde covenable tyme for to doon his profit. / For ther is a versifiour seith: that "the ydel man excuseth hym in winter, by cause of the grete cold; and in somer, by enchesoun of the hete." / For thise causes seith Caton: "waketh and enclyneth nat yow over muchel for to slepe; for over muchel reste norisseth and causeth manye vices." / And therfore seith seint Ierome: "doth somme gode dedes, that the devel which is our enemy ne finde yow nat unoccupied." /<span class="inline">2785</span> For the devel ne taketh nat lightly un-to his werkinge swiche as he findeth occupied in gode werkes. /</p>
<blockquote class="b1s"><div>
<p>2766. E. Hn. sekyngly; <i>rest</i> sokyngly.   2785. E. goodes; <i>rest</i> goode dedes.</p>
</div></blockquote>
<p>§ 52. Thanne thus, in getinge richesses, ye mosten flee ydelnesse. / And afterward, ye shul use the richesses, whiche ye have geten by your wit and by your travaille, / in swich a manere, that men holde nat yow to scars, ne to sparinge, ne to fool-large, that is to seyn, over-large a spender. / For right as men blamen an avaricious man by-cause of his scarsetee and chincherye, /<span class="inline">2790</span> in the same wyse is he to blame that spendeth over largely. / And therfore seith Caton: "use," he seith, "thy richesses that thou hast geten / in swich a manere, that men have no matere ne cause to calle thee neither wrecche ne chinche; / for it is a greet shame to a man to have a povere herte and a riche purs." / He seith also: "the goodes that thou hast y-geten, use hem by mesure," that is to seyn, spende hem mesurably; /<span class="inline">2795</span> for they that folily wasten and despenden the goodes that they han, / whan they han namore propre of hir owene, they shapen hem to take the goodes of another man. / I seye thanne, that ye shul fleen avarice; / usinge your richesses in swich manere, that men seye nat that your richesses been y-buried, / but that ye have hem in <!-- Page 230 --><a id="page230" class="x-ebookmaker-pageno" title="[230]"></a>your might and in your weeldinge. /<span class="inline">2800</span> For a wys man repreveth the avaricious man, and seith thus, in two vers: / "wherto and why burieth a man hise goodes by his grete avarice, and knoweth wel that nedes moste he dye; / for deeth is the ende of every man as in this present lyf." / And for what cause or enchesoun Ioyneth he him or knitteth he him so faste un-to hise goodes, / that alle his wittes mowen nat disseveren him or departen him from hise goodes; /<span class="inline">2805</span> and knoweth wel, or oghte knowe, that whan he is deed, he shal no-thing bere with him out of this world. / And ther-fore seith seint Augustin: that "the avaricious man is likned un-to helle; / that the more it swelweth, the more desyr it hath to swelwe and devoure." / And as wel as ye wolde eschewe to be called an avaricious man or chinche, / as wel sholde ye kepe yow and governe yow in swich a wyse that men calle yow nat fool-large. /<span class="inline">2810</span> Therfore seith Tullius: "the goodes," he seith, "of thyn hous ne sholde nat been hid, ne kept so cloos but that they mighte been opened by pitee and debonairetee;" / that is to seyn, to yeven part to hem that han greet nede; / "ne thy goodes shullen nat been so opene, to been every mannes goodes." / Afterward, in getinge of your richesses and in usinge hem, ye shul alwey have three thinges in your herte; / that is to seyn, our lord god, conscience, and good name. /<span class="inline">2815</span> First, ye shul have god in your herte; / and for no richesse ye shullen do nothing, which may in any manere displese god, that is your creatour and maker. / For after the word of Salomon: "it is bettre to have a litel good with the love of god, / than to have muchel good and tresour, and lese the love of his lord god." / And the prophete seith: that "bettre it is to been a good man and have litel good and tresour, /<span class="inline">2820</span> than to been holden a shrewe and have grete richesses." / And yet seye I ferthermore, that ye sholde alwey doon your bisinesse to gete yow richesses, / so that ye gete hem with good conscience. / And thapostle seith: that "ther nis thing in this world, of which we sholden have so greet Ioye as whan our conscience bereth us good witnesse." / And the wyse man seith: "the substance of a man is ful good, whan sinne is nat in mannes conscience." /<span class="inline">2825</span> Afterward, in getinge of your richesses, and in usinge of hem, / yow moste have greet bisinesse and greet diligence, that your goode name be alwey kept and conserved. / For Salomon seith: that "bettre it is and more it availleth a man to have a good name, than for to have grete richesses." / <!-- Page 231 --><a id="page231" class="x-ebookmaker-pageno" title="[231]"></a>And therfore he seith in another place: "do greet diligence," seith Salomon, "in keping of thy freend and of thy gode name; / for it shal lenger abide with thee than any tresour, be it never so precious." /<span class="inline">2830</span> And certes he sholde nat be called a gentil man, that after god and good conscience, alle thinges left, ne dooth his diligence and bisinesse to kepen his good name. / And Cassidore seith: that "it is signe of a gentil herte, whan a man loveth and desyreth to han a good name." / And therfore seith seint Augustin: that "ther been two thinges that arn necessarie and nedefulle, / and that is good conscience and good loos; / that is to seyn, good conscience to thyn owene persone inward, and good loos for thy neighebore outward." /<span class="inline">2835</span> And he that trusteth him so muchel in his gode conscience, / that he displeseth and setteth at noght his gode name or loos, and rekketh noght though he kepe nat his gode name, nis but a cruel cherl. /</p>
<blockquote class="b1s"><div>
<p>2790. E. chyngerie; Hn. Cm. Pt. Hl. chyncherye.   2837. E. crueel.</p>
</div></blockquote>
<p>§ 53. Sire, now have I shewed yow how ye shul do in getinge richesses, and how ye shullen usen hem; / and I se wel, that for the trust that ye han in youre richesses, ye wole moeve werre and bataille. / I conseille yow, that ye biginne no werre in trust of your richesses; for they ne suffysen noght werres to mayntene. /<span class="inline">2840</span> And therfore seith a philosophre: "that man that desyreth and wole algates han werre, shal never have suffisaunce; / for the richer that he is, the gretter despenses moste he make, if he wole have worship and victorie." / And Salomon seith: that "the gretter richesses that a man hath, the mo despendours he hath." / And dere sire, al-be-it so that for your richesses ye mowe have muchel folk, / yet bihoveth it nat, ne it is nat good, to biginne werre, where-as ye mowe in other manere have pees, un-to your worship and profit. /<span class="inline">2845</span> For the victories of batailles that been in this world, lyen nat in greet nombre or multitude of the peple ne in the vertu of man; / but it lyth in the wil and in the hand of our lord god almighty. / And therfore Iudas Machabeus, which was goddes knight, / whan he sholde fighte agayn his adversarie that hadde a greet nombre, and a gretter multitude of folk and strenger than was this peple of Machabee, / yet he reconforted his litel companye, and seyde right in this wyse: /<span class="inline">2850</span> "als lightly," quod he, "may our lord god almighty yeve victorie to a fewe folk as to many folk; / for the victorie of bataile cometh nat by the grete <!-- Page 232 --><a id="page232" class="x-ebookmaker-pageno" title="[232]"></a>nombre of peple, / but it cometh from our lord god of hevene." / And dere sir, for as muchel as there is no man certein, if he be worthy that god yeve him victorie, [namore than he is certein whether he be worthy of the love of god] or naught, after that Salomon seith, / therfore every man sholde greetly drede werres to biginne. /<span class="inline">2855</span> And by-cause that in batailles fallen manye perils, / and happeth outher-while, that as sone is the grete man sleyn as the litel man; / and, as it is written in the seconde book of Kinges, "the dedes of batailles been aventurouse and nothing certeyne;" / for as lightly is oon hurt with a spere as another. / And for ther is gret peril in werre, therfore sholde a man flee and eschewe werre, in as muchel as a man may goodly. /<span class="inline">2860</span> For Salomon seith: "he that loveth peril shal falle in peril."' /</p>
<blockquote class="b1s"><div>
<p>2852. E. Hn. a bataile; <i>rest om.</i> a.   E. comth.   2853. E. come; <i>rest</i> cometh.   2854. E. he be; <i>rest</i> it be.   <i>I supply from</i> namore <i>to</i> god; <i>see</i> Note.</p>
</div></blockquote>
<p>§ 54. After that Dame Prudence hadde spoken in this manere, Melibee answerde and seyde, / 'I see wel, dame Prudence, that by your faire wordes and by your resons that ye han shewed me, that the werre lyketh yow no-thing; / but I have nat yet herd your conseil, how I shal do in this nede.' /</p>
<p>§ 55. 'Certes,' quod she, 'I conseille yow that ye accorde with youre adversaries, and that ye haue pees with hem. /<span class="inline">2865</span> For seint Iame seith in hise epistles: that "by concord and pees the smale richesses wexen grete, / and by debaat and discord the grete richesses fallen doun." / And ye knowen wel that oon of the gretteste and most sovereyn thing, that is in this world, is unitee and pees. / And therfore seyde oure lord Iesu Crist to hise apostles in this wyse: / "wel happy and blessed been they that loven and purchacen pees; for they been called children of god."' /<span class="inline">2870</span> 'A!' quod Melibee, 'now se I wel that ye loven nat myn honour ne my worshipe. / Ye knowen wel that myne adversaries han bigonnen this debaat and brige by hir outrage; / and ye see wel that they ne requeren ne preyen me nat of pees, ne they asken nat to be reconsiled. / Wol ye thanne that I go and meke me and obeye me to hem, and crye hem mercy? / For sothe, that were nat my worship. /<span class="inline">2875</span> For right as men seyn, that "over-greet homlinesse engendreth dispreysinge," so fareth it by to greet humylitee or mekenesse.' /</p>
<blockquote class="b1s"><div>
<p>2866. seint Iame] F. text, Seneques.   2872. E. bryge; Hn. Cm. Hl. brige; Cp. Pt. brigge (F. text, <i>brigue</i>).</p>
</div></blockquote>
<p><!-- Page 233 --><a id="page233" class="x-ebookmaker-pageno" title="[233]"></a></p>
<p>§ 56. Thanne bigan dame Prudence to maken semblant of wratthe, and seyde, / 'certes, sir, sauf your grace, I love your honour and your profit as I do myn owene, and ever have doon; / ne ye ne noon other syen never the contrarie. / And yit, if I hadde seyd that ye sholde han purchaced the pees and the reconsiliacioun, I ne hadde nat muchel mistaken me, ne seyd amis. /<span class="inline">2880</span> For the wyse man seith: "the dissensioun biginneth by another man, and the reconsiling bi-ginneth by thy-self." / And the prophete seith: "flee shrewednesse and do goodnesse; / seke pees and folwe it, as muchel as in thee is." / Yet seye I nat that ye shul rather pursue to your adversaries for pees than they shuln to yow; / for I knowe wel that ye been so hard-herted, that ye wol do no-thing for me. /<span class="inline">2885</span> And Salomon seith: "he that hath over-hard an herte, atte laste he shal mishappe and mistyde."' /</p>
<p>§ 57. Whanne Melibee hadde herd dame Prudence maken semblant of wratthe, he seyde in this wyse, / 'dame, I prey yow that ye be nat displesed of thinges that I seye; / for ye knowe wel that I am angry and wrooth, and that is no wonder; / and they that been wrothe witen nat wel what they doon, ne what they seyn. /<span class="inline">2890</span> Therfore the prophete seith: that "troubled eyen han no cleer sighte." / But seyeth and conseileth me as yow lyketh; for I am redy to do right as ye wol desyre; / and if ye repreve me of my folye, I am the more holden to love yow and to preyse yow. / For Salomon seith: that "he that repreveth him that doth folye, / he shal finde gretter grace than he that deceyveth him by swete wordes."' /<span class="inline">2895</span></p>
<blockquote class="b1s"><div>
<p>2893. to preyse] E. <i>om.</i> to.</p>
</div></blockquote>
<p>§ 58. Thanne seide dame Prudence, 'I make no semblant of wratthe ne anger but for your grete profit. / For Salomon seith: "he is more worth, that repreveth or chydeth a fool for his folye, shewinge him semblant of wratthe, / than he that supporteth him and preyseth him in his misdoinge, and laugheth at his folye." / And this same Salomon seith afterward: that "by the sorweful visage of a man," that is to seyn, by the sory and hevy countenaunce of a man, / "the fool correcteth and amendeth him-self."' /<span class="inline">2900</span></p>
<blockquote class="b1s"><div>
<p>2898. E. peyseth (<i>for</i> preyseth).</p>
</div></blockquote>
<p>§ 59. Thanne seyde Melibee, 'I shal nat conne answere to so manye faire resouns as ye putten to me and shewen. / Seyeth shortly your wil and your conseil, and I am al ready to fulfille and parfourne it.' /</p>
<p><!-- Page 234 --><a id="page234" class="x-ebookmaker-pageno" title="[234]"></a></p>
<p>§ 60. Thanne dame Prudence discovered al hir wil to him, and seyde, / 'I conseille yow,' quod she, 'aboven alle thinges, that ye make pees bitwene god and yow; / and beth reconsiled un-to him and to his grace. /<span class="inline">2905</span> For as I have seyd yow heer-biforn, god hath suffred yow to have this tribulacioun and disese for your sinnes. / And if ye do as I sey yow, god wol sende your adversaries un-to yow, / and maken hem fallen at your feet, redy to do your wil and your comandements. / For Salomon seith: "whan the condicioun of man is plesaunt and likinge to god, / he chaungeth the hertes of the mannes adversaries, and constreyneth hem to biseken him of pees and of grace." /<span class="inline">2910</span> And I prey yow, lat me speke with your adversaries in privee place; / for they shul nat knowe that it be of your wil or your assent. / And thanne, whan I knowe hir wil and hir entente, I may conseille yow the more seurly.' /</p>
<blockquote class="b1s"><div>
<p>2913. E. seurely; Hn. Cp. Hl. seurly.</p>
</div></blockquote>
<p>§ 61. 'Dame,' quod Melibee, 'dooth your wil and your lykinge, / for I putte me hoolly in your disposicioun and ordinaunce.' /<span class="inline">2915</span></p>
<p>§ 62. Thanne Dame Prudence, whan she saugh the gode wil of her housbonde, delibered and took avys in hir-self, / thinkinge how she mighte bringe this nede un-to a good conclusioun and to a good ende. / And whan she saugh hir tyme, she sente for thise adversaries to come un-to hir in-to a privee place, / and shewed wysly un-to hem the grete goodes that comen of pees, / and the grete harmes and perils that been in werre; /<span class="inline">2920</span> and seyde to hem in a goodly manere, how that hem oughte have greet repentaunce / of the iniurie and wrong that they hadden doon to Melibee hir lord, and to hir, and to hir doghter. /</p>
<blockquote class="b1s"><div>
<p>2921. Cm. oughte; Cp. Hl. aughte; <i>rest</i> oughten.</p>
</div></blockquote>
<p>§ 63. And whan they herden the goodliche wordes of dame Prudence, / they weren so surprised and ravisshed, and hadden so greet Ioye of hir, that wonder was to telle. / 'A! lady!' quod they, 'ye han shewed un-to us "the blessinge of swetnesse," after the sawe of David the prophete; /<span class="inline">2925</span> for the reconsilinge which we been nat worthy to have in no manere, / but we oghte requeren it with greet contricioun and humilitee, / ye of your grete goodnesse have presented unto us. / Now see we wel that the science and the conninge of Salomon is ful trewe; / for he seith: that "swete wordes multiplyen and encresen freendes, and maken shrewes to be debonaire and meke." /<span class="inline">2930</span></p>
<blockquote class="b1s"><div>
<p>2924. Hl. surprised; Cm. suppreysed; <i>rest</i> supprised.</p>
</div></blockquote>
<p><!-- Page 235 --><a id="page235" class="x-ebookmaker-pageno" title="[235]"></a></p>
<p>§ 64. 'Certes,' quod they, 'we putten our dede and al our matere and cause al hoolly in your goode wil; / and been redy to obeye to the speche and comandement of my lord Melibee. / And therfore, dere and benigne lady, we preyen yow and biseke yow as mekely as we conne and mowen, / that it lyke un-to your grete goodnesse to fulfillen in dede your goodliche wordes; / for we consideren and knowlichen that we han offended and greved my lord Melibee out of mesure; /<span class="inline">2935</span> so ferforth, that we be nat of power to maken hise amendes. / And therfore we oblige and binden us and our freendes to doon al his wil and hise comandements. / But peraventure he hath swich hevinesse and swich wratthe to us-ward, by-cause of our offence, / that he wole enioyne us swich a peyne as we mowe nat here ne sustene. / And therfore, noble lady, we biseke to your wommanly pitee, /<span class="inline">2940</span> to taken swich avysement in this nede, that we, ne our freendes, be nat desherited ne destroyed thurgh our folye.' /</p>
<p>§ 65. 'Certes,' quod Prudence, 'it is an hard thing and right perilous, / that a man putte him al outrely in the arbitracioun and Iuggement, and in the might and power of hise enemys. / For Salomon seith: "leveth me, and yeveth credence to that I shal seyn; I seye," quod he, "ye peple, folk, and governours of holy chirche, / to thy sone, to thy wyf, to thy freend, ne to thy brother /<span class="inline">2945</span> ne yeve thou never might ne maistrie of thy body, whyl thou livest." / Now sithen he defendeth, that man shal nat yeven to his brother ne to his freend the might of his body, / by a strenger resoun he defendeth and forbedeth a man to yeven him-self to his enemy. / And nathelees I conseille you, that ye mistruste nat my lord. / For I wool wel and knowe verraily, that he is debonaire and meke, large, curteys, /<span class="inline">2950</span> and nothing desyrous ne coveitous of good ne richesse. / For ther nis no-thing in this world that he desyreth, save only worship and honour. / Forther-more I knowe wel, and am right seur, that he shal no-thing doon in this nede with-outen my conseil. / And I shal so werken in this cause, that, by grace of our lord god, ye shul been reconsiled un-to us.' /</p>
<p>§ 66. Thanne seyden they with o vois, 'worshipful lady, we putten us and our goodes al fully in your wil and disposicioun; /<span class="inline">2955</span> and been redy to comen, what day that it lyke un-to your noblesse to limite us or assigne us, / for to maken our obligacioun and bond as strong as it lyketh un-to your goodnesse; / that we mowe fulfille the wille of yow and of my lord Melibee.' /</p>
<p><!-- Page 236 --><a id="page236" class="x-ebookmaker-pageno" title="[236]"></a></p>
<p>§ 67. Whan dame Prudence hadde herd the answeres of thise men, she bad hem goon agayn prively; / and she retourned to hir lord Melibee, and tolde him how she fond hise adversaries ful repentant, /<span class="inline">2960</span> knowlechinge ful lowely hir sinnes and trespas, and how they were redy to suffren al peyne, / requiringe and preyinge him of mercy and pitee. /</p>
<p>§ 68. Thanne seyde Melibee, 'he is wel worthy to have pardoun and foryifnesse of his sinne, that excuseth nat his sinne, / but knowlecheth it and repenteth him, axinge indulgence. / For Senek seith: "ther is the remissioun and foryifnesse, where-as confessioun is;" /<span class="inline">2965</span> for confession is neighebore to innocence. / And he seith in another place: "he that hath shame for his sinne and knowlecheth it, is worthy remissioun." And therfore I assente and conferme me to have pees; / but it is good that we do it nat with-outen the assent and wil of our freendes.' /</p>
<blockquote class="b1s"><div>
<p>2967. E. Cm. <i>omit from</i> And he <i>to</i> remissioun; Hn. Cp. Hl. <i>om. only</i> is worthy remissioun, <i>which occurs in</i> Pt., <i>where</i> Ln. <i>has</i> is worthi haue mercy.   E. corforme (<i>sic</i>); <i>rest</i> conferme.</p>
</div></blockquote>
<p>§ 69. Thanne was Prudence right glad and loyeful, and seyde, / 'Certes, sir,' quod she, 'ye han wel and goodly answered. /<span class="inline">2970</span> For right as by the conseil, assent, and help of your freendes, ye han been stired to venge yow and maken werre, / right so with-outen hir conseil shul ye nat accorden yow, ne have pees with your adversaries. / For the lawe seith: "ther nis no-thing so good by wey of kinde, as a thing to been unbounde by him that it was y-bounde."' /</p>
<p>§ 70. And thanne dame Prudence, with-outen delay or taryinge, sente anon hir messages for hir kin, and for hir olde freendes whiche that were trewe and wyse, / and tolde hem by ordre, in the presence of Melibee, al this matere as it is aboven expressed and declared; /<span class="inline">2975</span> and preyden hem that they wolde yeven hir avys and conseil, what best were to doon in this nede. / And whan Melibees freendes hadde taken hir avys and deliberacioun of the forseide matere, / and hadden examined it by greet bisinesse and greet diligence, / they yave ful conseil for to have pees and reste; / and that Melibee sholde receyve with good herte hise adversaries to foryifnesse and mercy. /<span class="inline">2980</span></p>
<blockquote class="b1s"><div>
<p>2976. E. <i>om.</i> hem.</p>
</div></blockquote>
<p>§ 71. And whan dame Prudence hadde herd the assent of hir lord Melibee, and the conseil of hise freendes, / accorde with hir wille and hir entencioun, / she was wonderly glad in hir herte, and <!-- Page 237
  --><a id="page237" class="x-ebookmaker-pageno" title="[237]"></a>seyde: / 'ther is an old proverbe,' quod she, 'seith: that "the goodnesse that thou mayst do this day, do it; / and abyde nat ne delaye it nat til to-morwe." /<span class="inline">2985</span> And therfore I conseille that ye sende your messages, swiche as been discrete and wyse, / un-to your adversaries; tellinge hem, on your bihalve, / that if they wole trete of pees and of accord, / that they shape hem, with-outen delay or tarying, to comen un-to us.' / Which thing parfourned was in dede. /<span class="inline">2990</span> And whanne thise trespassours and repentinge folk of hir folies, that is to seyn, the adversaries of Melibee, / hadden herd what thise messagers seyden un-to hem, / they weren right glad and Ioyeful, and answereden ful mekely and benignely, / yeldinge graces and thankinges to hir lord Melibee and to al his companye; / and shopen hem, with-outen delay, to go with the messagers, and obeye to the comandement of hir lord Melibee. /<span class="inline">2995</span></p>
<p>§ 72. And right anon they token hir wey to the court of Melibee, / and token with hem somme of hir trewe freendes, to maken feith for hem and for to been hir borwes. / And whan they were comen to the presence of Melibee, he seyde hem thise wordes: / 'it standeth thus,' quod Melibee, 'and sooth it is, that ye, / causeless, and with-outen skile and resoun, /<span class="inline">3000</span> han doon grete iniuries and wronges to me and to my wyf Prudence, and to my doghter also. / For ye han entred in-to myn hous by violence, / and have doon swich outrage, that alle men knowen wel that ye have deserved the deeth; / and therfore wol I knowe and wite of yow, / whether ye wol putte the punissement and the chastysinge and the vengeance of this outrage in the wil of me and of my wyf Prudence; or ye wol nat?' /<span class="inline">3005</span></p>
<blockquote class="b1s"><div>
<p>3003. E. disserued.</p>
</div></blockquote>
<p>§ 73. Thanne the wyseste of hem three answerde for hem alle, and seyde: / 'sire,' quod he, 'we knowen wel, that we been unworthy to comen un-to the court of so greet a lord and so worthy as ye been. / For we han so greetly mistaken us, and han offended and agilt in swich a wyse agayn your heigh lordshipe, / that trewely we han deserved the deeth. / But yet, for the grete goodnesse and debonairetee that all the world witnesseth of your persone, /<span class="inline">3010</span> we submitten us to the excellence and benignitee of your gracious lordshipe, / and been redy to obeie to alle your comandements; / bisekinge yow, that of your merciable pitee ye wol <!-- Page 238 --><a id="page238" class="x-ebookmaker-pageno" title="[238]"></a>considere our grete repentaunce and lowe submissioun, / and graunten us foryevenesse of our outrageous trespas and offence. / For wel we knowe, that your liberal grace and mercy strecchen hem ferther in-to goodnesse, than doon our outrageouse giltes and trespas in-to wikkednesse; /<span class="inline">3015</span> al-be-it that cursedly and dampnably we han agilt agayn your heigh lordshipe.' /</p>
<blockquote class="b1s"><div>
<p>3005. E. wheither.   3009. E. disserued.   3010. of] E. in.   3013. E. lough; <i>rest</i> lowe.   3016. E. Hn. dampnablely.</p>
</div></blockquote>
<p>§ 74. Thanne Melibee took hem up fro the ground ful benignely, / and receyved hir obligaciouns and hir bondes by hir othes up-on hir plegges and borwes, / and assigned hem a certeyn day to retourne un-to his court, / for to accepte and receyve the sentence and Iugement that Melibee wolde comande to be doon on hem by the causes afore-seyd; /<span class="inline">3020</span> whiche thinges ordeyned, every man retourned to his hous. /</p>
<p>§ 75. And whan that dame Prudence saugh hir tyme, she freyned and axed hir lord Melibee, / what vengeance he thoughte to taken of hise adversaries? /</p>
<p>§ 76. To which Melibee answerde and seyde, 'certes,' quod he, 'I thinke and purpose me fully / to desherite hem of al that ever they han, and for to putte hem in exil for ever.' /<span class="inline">3025</span></p>
<p>§ 77. 'Certes,' quod dame Prudence, 'this were a cruel sentence, and muchel agayn resoun. / For ye been riche y-nough, and han no nede of other mennes good; / and ye mighte lightly in this wyse gete yow a coveitous name, / which is a vicious thing, and oghte been eschewed of every good man. / For after the sawe of the word of the apostle: "coveitise is rote of alle harmes." /<span class="inline">3030</span> And therfore, it were bettre for yow to lese so muchel good of your owene, than for to taken of hir good in this manere. / For bettre it is to lesen good with worshipe, than it is to winne good with vileinye and shame. / And every man oghte to doon his diligence and his bisinesse to geten him a good name. / And yet shal he nat only bisie him in kepinge of his good name, / but he shal also enforcen him alwey to do som-thing by which he may renovelle his good name; /<span class="inline">3035</span> for it is writen, that "the olde good loos or good name of a man is sone goon and passed, whan it is nat newed ne renovelled." / And as touchinge that ye seyn, ye wole exile your adversaries, / that thinketh me muchel agayn resoun and out of mesure, / considered the power that they han yeve yow <!-- Page 239 --><a id="page239" class="x-ebookmaker-pageno" title="[239]"></a>up-on hem-self. / And it is writen, that "he is worthy to lesen his privilege that misuseth the might and the power that is yeven him." /<span class="inline">3040</span> And I sette cas ye mighte enioyne hem that peyne by right and by lawe, / which I trowe ye mowe nat do, / I seye, ye mighte nat putten it to execucioun per-aventure, / and thanne were it lykly to retourne to the werre as it was biforn. / And therfore, if ye wole that men do yow obeisance, ye moste demen more curteisly; /<span class="inline">3045</span> this is to seyn, ye moste yeven more esy sentences and Iugements. / For it is writen, that "he that most curteisly comandeth, to him men most obeyen." / And therfore, I prey yow that in this necessitee and in this nede, ye caste yow to overcome your herte. / For Senek seith: that "he that overcometh his herte, overcometh twyes." / And Tullius seith: "ther is nothing so comendable in a greet lord /<span class="inline">3050</span> as whan he is debonaire and meke, and appeseth him lightly." / And I prey yow that ye wole forbere now to do vengeance, / in swich a manere, that your goode name may be kept and conserved; / and that men mowe have cause and matere to preyse yow of pitee and of mercy; / and that ye have no cause to repente yow of thing that ye doon. /<span class="inline">3055</span> For Senek seith: "he overcometh in an yvel manere, that repenteth him of his victorie." / Wherfore I pray yow, lat mercy been in your minde and in your herte, / to theffect and entente that god almighty have mercy on yow in his laste Iugement. / For seint Iame seith in his epistle: "Iugement withouten mercy shal be doon to him, that hath no mercy of another wight."' /</p>
<blockquote class="b1s"><div>
<p>3026. E. crueel.   3032. E. <i>om.</i> good (<i>twice</i>).   3036. or] E. and.   3051. E. <i>om.</i> him.   3057. E. in youre mynde and; <i>rest om.</i></p>
</div></blockquote>
<p>§ 78. Whanne Melibee hadde herd the grete skiles and resouns of dame Prudence, and hir wise informaciouns and techinges, /<span class="inline">3060</span> his herte gan enclyne to the wil of his wyf, consideringe hir trewe entente; / and conformed him anon, and assented fully to werken after hir conseil; / and thonked god, of whom procedeth al vertu and alle goodnesse, that him sente a wyf of so greet discrecioun. / And whan the day cam that hise adversaries sholde apperen in his presence, / he spak unto hem ful goodly, and seyde in this wyse: /<span class="inline">3065</span> 'al-be-it so that of your pryde and presumpcioun and folie, and of your necligence and unconninge, / ye have misborn yow and trespassed un-to me; / yet, for as much as I see and biholde your grete humilitee, / and that ye <!-- Page 240 --><a id="page240" class="x-ebookmaker-pageno" title="[240]"></a>been sory and repentant of your giltes, / it constreyneth me to doon yow grace and mercy. /<span class="inline">3070</span> Therfore I receyve yow to my grace, / and foryeve yow outrely alle the offences, iniuries, and wronges, that ye have doon agayn me and myne; / to this effect and to this ende, that god of his endelees mercy / wole at the tyme of our dyinge foryeven us our giltes that we han trespassed to him in this wrecched world. / For doutelees, if we be sory and repentant of the sinnes and giltes whiche we han trespassed in the sighte of our lord god, /<span class="inline">3075</span> he is so free and so merciable, / that he wole foryeven us our giltes, / and bringen us to his blisse that never hath ende. Amen.' /<span class="inline">3078</span></p>
<p class="c7">Here is ended Chaucers Tale of Melibee and of Dame Prudence.</p>
<blockquote class="b1s"><div>
<p>3064 E. Hn., appieren.   3078. E. his; Hn. Pt. Hl. the; Cp. Ln. thilke.   <i>After</i> ende, Cp. Ln. <i>have this spurious couplet</i>:—</p>
<div class="poem">
<div class="stanza">
<p>To whiche blisse he us bringe</p>
<p>That blood on crosse for us gan springe,</p>
</div>
</div>
<p>followed by—<i>Qui cum patre</i>, &amp;c.</p>
<p><span class="sc">Colophon</span>. <i>From</i> E.; Hn. <i>has</i>—Here is endid Chaucers tale of Melibe; Hl. <i>has</i>—Here endith Chaucer his tale of Melibe.</p>
</div></blockquote>
<p><!-- Page 241 --><span class="pagenumx"><a id="page241"/>[241: T. 13895-13924.]</span></p>
<p><a id="monkpro"/></p>
<hr class="short"/>
<h3 id="pgepubid00036">THE MONK'S PROLOGUE.</h3>
<hr class="short"/>
</body></html>
