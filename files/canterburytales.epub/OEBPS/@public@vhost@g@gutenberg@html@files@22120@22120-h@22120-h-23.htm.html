<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml">
<head>
<meta name="generator" content="HTML Tidy for Linux (vers 7 December 2008), see www.w3.org"/>
<meta http-equiv="Content-Type" content="application/xhtml+xml; charset=utf-8"/>
<title>The Canterbury Tales.</title>




<link rel="stylesheet" type="text/css" href="0.css"/>
<link rel="stylesheet" type="text/css" href="1.css"/>
<link rel="stylesheet" type="text/css" href="pgepub.css"/>
<meta name="generator" content="Ebookmaker 0.4.0a5 by Marcello Perathoner &lt;webmaster@gutenberg.org&gt;"/>
</head>
<body><div class="poem">
<div class="stanza">
<p>Whan it was two yeer old, and fro the brest</p>
<p>Departed of his norice, on a day</p>
<p>This markis caughte yet another lest</p>
<div class="linenum">620</div>
<p>To tempte his wyf yet ofter, if he may.</p>
<p>O needles was she tempted in assay!</p>
<p>But wedded men ne knowe no mesure,</p>
<p>Whan that they finde a pacient creature.</p>
</div>
<div class="stanza">
<p>'Wyf,' quod this markis, 'ye han herd er this,</p>
<div class="linenum">625</div>
<p>My peple sikly berth our mariage,</p>
<div class="linenum">(570)</div>
<p>And namely, sith my sone y-boren is,</p>
<p>Now is it worse than ever in al our age.</p>
<p>The murmur sleeth myn herte and my corage;</p>
<p>For to myne eres comth the voys so smerte,</p>
<div class="linenum">630</div>
<p>That it wel ny destroyed hath myn herte.</p>
</div>
</div>
<blockquote class="b1s"><div>
<p>626. Hl. y-boren; E. Hn. Cm. yborn.</p>
</div></blockquote>
<div class="poem">
<div class="stanza">
<p>Now sey they thus, "whan Walter is agoon,</p>
<p>Then shal the blood of Ianicle succede</p>
<p>And been our lord, for other have we noon;"</p>
<p>Swiche wordes seith my peple, out of drede.</p>
<div class="linenum">635</div>
<p>Wel oughte I of swich murmur taken hede;</p>
<div class="linenum">(580)</div>
<p>For certeinly I drede swich sentence,</p>
<p>Though they nat pleyn speke in myn audience.</p>
</div>
<div class="stanza">
<p>I wolde live in pees, if that I mighte;</p>
<p>Wherfor I am disposed outerly,</p>
<div class="linenum">640</div>
<p>As I his suster servede by nighte,</p>
<p>Right so thenke I to serve him prively;</p>
<p>This warne I yow, that ye nat sodeynly</p>
<p>Out of your-self for no wo sholde outraye;</p>
<p>Beth pacient, and ther-of I yow preye.'</p>
</div>
</div>
<blockquote class="b1s"><div>
<p>640. Cm. Cp. Hl. seruede; <i>rest</i> serued.   643. E. outreye.</p>
</div></blockquote>
<div class="poem">
<div class="stanza">
<div class="linenum">645</div>
<p>'I have,' quod she, 'seyd thus, and ever shal,</p>
<div class="linenum">(590)</div>
<p>I wol no thing, ne nil no thing, certayn,</p>
<p>But as yow list; noght greveth me at al,</p>
<p>Thogh that my doghter and my sone be slayn,</p>
<p>At your comandement, this is to sayn.</p>
<div class="linenum">650</div>
<p>I have noght had no part of children tweyne</p>
<p>But first siknesse, and after wo and peyne.</p>
</div>
<div class="stanza"><!-- Page 409 --><span class="pagenumx"><a id="page409"/>[409: T. 8528-8562.]</span>
<p>Ye been our lord, doth with your owene thing</p>
<p>Right as yow list; axeth no reed at me.</p>
<p>For, as I lefte at hoom al my clothing,</p>
<div class="linenum">655</div>
<p>Whan I first cam to yow, right so,' quod she,</p>
<div class="linenum">(600)</div>
<p>'Left I my wil and al my libertee,</p>
<p>And took your clothing; wherfor I yow preye,</p>
<p>Doth your plesaunce, I wol your lust obeye.</p>
</div>
<div class="stanza">
<p>And certes, if I hadde prescience</p>
<div class="linenum">660</div>
<p>Your wil to knowe er ye your lust me tolde,</p>
<p>I wolde it doon with-outen necligence;</p>
<p>But now I woot your lust and what ye wolde,</p>
<p>Al your plesaunce ferme and stable I holde;</p>
<p>For wiste I that my deeth wolde do yow ese,</p>
<div class="linenum">665</div>
<p>Right gladly wolde I dyen, yow to plese.</p>
</div>
<div class="stanza">
<div class="linenum">(610)</div>
<p>Deth may noght make no comparisoun</p>
<p>Un-to your love:' and, whan this markis sey</p>
<p>The constance of his wyf, he caste adoun</p>
<p>His yën two, and wondreth that she may</p>
<div class="linenum">670</div>
<p>In pacience suffre al this array.</p>
<p>And forth he gooth with drery contenaunce,</p>
<p>But to his herte it was ful greet plesaunce.</p>
</div>
</div>
<blockquote class="b1s"><div>
<p>667. MSS. say.</p>
</div></blockquote>
<div class="poem">
<div class="stanza">
<p>This ugly sergeant, in the same wyse</p>
<p>That he hir doghter caughte, right so he,</p>
<div class="linenum">675</div>
<p>Or worse, if men worse can devyse,</p>
<div class="linenum">(620)</div>
<p>Hath hent hir sone, that ful was of beautee.</p>
<p>And ever in oon so pacient was she,</p>
<p>That she no chere made of hevinesse,</p>
<p>But kiste hir sone, and after gan it blesse;</p>
</div>
<div class="stanza">
<div class="linenum">680</div>
<p>Save this; she preyed him that, if he mighte,</p>
<p>Hir litel sone he wolde in erthe grave,</p>
<p>His tendre limes, delicat to sighte,</p>
<p>Fro foules and fro bestes for to save.</p>
<p>But she non answer of him mighte have.</p>
<div class="linenum">685</div>
<p>He wente his wey, as him no-thing ne roghte;</p>
<div class="linenum">(630)</div>
<p>But to Boloigne he tendrely it broghte.</p>
</div>
</div>
<blockquote class="b1s"><div>
<p>680. Cm. preyede; Hl. prayed; E. Hn. preyde.</p>
</div></blockquote>
<p><!-- Page 410 --><span class="pagenumx"><a id="page410"/>[410: T. 8563-8597.]</span></p>
<div class="poem">
<div class="stanza">
<p>This markis wondreth ever lenger the more</p>
<p>Up-on hir pacience, and if that he</p>
<p>Ne hadde soothly knowen ther-bifore,</p>
<div class="linenum">690</div>
<p>That parfitly hir children lovede she,</p>
<p>He wolde have wend that of som subtiltee,</p>
<p>And of malice or for cruel corage,</p>
<p>That she had suffred this with sad visage.</p>
</div>
</div>
<blockquote class="b1s"><div>
<p>687. E. wondred; <i>rest</i> wondreth.   692. E. crueel.</p>
</div></blockquote>
<div class="poem">
<div class="stanza">
<p>But wel he knew that next him-self, certayn,</p>
<div class="linenum">695</div>
<p>She loved hir children best in every wyse.</p>
<div class="linenum">(640)</div>
<p>But now of wommen wolde I axen fayn,</p>
<p>If thise assayes mighte nat suffyse?</p>
<p>What coude a sturdy housbond more devyse</p>
<p>To preve hir wyfhod and hir stedfastnesse,</p>
<div class="linenum">700</div>
<p>And he continuing ever in sturdinesse?</p>
</div>
</div>
<blockquote class="b1s"><div>
<p>699. E. or; <i>rest</i> and.   E. stede-.</p>
</div></blockquote>
<div class="poem">
<div class="stanza">
<p>But ther ben folk of swich condicioun,</p>
<p>That, whan they have a certein purpos take,</p>
<p>They can nat stinte of hir entencioun,</p>
<p>But, right as they were bounden to a stake,</p>
<div class="linenum">705</div>
<p>They wol nat of that firste purpos slake.</p>
<div class="linenum">(650)</div>
<p>Right so this markis fulliche hath purposed</p>
<p>To tempte his wyf, as he was first disposed.</p>
</div>
</div>
<blockquote class="b1s"><div>
<p>704. E. Hn. Cm. that; <i>the rest</i> a.</p>
</div></blockquote>
<div class="poem">
<div class="stanza">
<p>He waiteth, if by word or contenance</p>
<p>That she to him was changed of corage;</p>
<div class="linenum">710</div>
<p>But never coude he finde variance;</p>
<p>She was ay oon in herte and in visage;</p>
<p>And ay the forther that she was in age,</p>
<p>The more trewe, if that it were possible,</p>
<p>She was to him in love, and more penible.</p>
</div>
<div class="stanza">
<div class="linenum">715</div>
<p>For which it semed thus, that of hem two</p>
<div class="linenum">(660)</div>
<p>Ther nas but o wil; for, as Walter leste,</p>
<p>The same lust was hir plesance also,</p>
<p>And, god be thanked, al fil for the beste.</p>
<p>She shewed wel, for no worldly unreste</p>
<div class="linenum">720</div>
<p>A wyf, as of hir-self, no-thing ne sholde</p>
<p>Wille in effect, but as hir housbond wolde.</p>
</div>
<div class="stanza"><!-- Page 411 --><span class="pagenumx"><a id="page411"/>[411: T. 8598-8630.]</span>
<p>The sclaundre of Walter ofte and wyde spradde,</p>
<p>That of a cruel herte he wikkedly,</p>
<p>For he a povre womman wedded hadde,</p>
<div class="linenum">725</div>
<p>Hath mordred bothe his children prively.</p>
<div class="linenum">(670)</div>
<p>Swich murmur was among hem comunly.</p>
<p>No wonder is, for to the peples ere</p>
<p>Ther cam no word but that they mordred were.</p>
</div>
<div class="stanza">
<p>For which, wher-as his peple ther-bifore</p>
<div class="linenum">730</div>
<p>Had loved him wel, the sclaundre of his diffame</p>
<p>Made hem that they him hatede therfore;</p>
<p>To been a mordrer is an hateful name.</p>
<p>But natheles, for ernest ne for game</p>
<p>He of his cruel purpos nolde stente;</p>
<div class="linenum">735</div>
<p>To tempte his wyf was set al his entente.</p>
</div>
</div>
<blockquote class="b1s"><div>
<p>731. Cp. Hl. hatede; <i>rest</i> hated.   734. E. crueel.</p>
</div></blockquote>
<div class="poem">
<div class="stanza">
<div class="linenum">(680)</div>
<p>Whan that his doghter twelf yeer was of age,</p>
<p>He to the court of Rome, in subtil wyse</p>
<p>Enformed of his wil, sente his message,</p>
<p>Comaunding hem swiche bulles to devyse</p>
<div class="linenum">740</div>
<p>As to his cruel purpos may suffyse,</p>
<p>How that the pope, as for his peples reste,</p>
<p>Bad him to wedde another, if him leste.</p>
</div>
</div>
<blockquote class="b1s"><div>
<p>740. E. crueel.</p>
</div></blockquote>
<div class="poem">
<div class="stanza">
<p>I seye, he bad they sholde countrefete</p>
<p>The popes bulles, making mencioun</p>
<div class="linenum">745</div>
<p>That he hath leve his firste wyf to lete,</p>
<div class="linenum">(690)</div>
<p>As by the popes dispensacioun,</p>
<p>To stinte rancour and dissencioun</p>
<p>Bitwixe his peple and him; thus seyde the bulle,</p>
<p>The which they han publiced atte fulle.</p>
</div>
</div>
<blockquote class="b1s"><div>
<p>749. E. publiced; Cp. publisshed; Hn. publissed.</p>
</div></blockquote>
<div class="poem">
<div class="stanza">
<div class="linenum">750</div>
<p>The rude peple, as it no wonder is,</p>
<p>Wenden ful wel that it had been right so;</p>
<p>But whan thise tydinges cam to Grisildis,</p>
<p>I deme that hir herte was ful wo.</p>
<p>But she, y-lyke sad for evermo,</p>
<!-- Page 412 --><span class="pagenumx"><a id="page412"/>[412: T. 8631-8660.]</span>
<div class="linenum">755</div>
<p>Disposed was, this humble creature,</p>
<div class="linenum">(700)</div>
<p>Thadversitee of fortune al tendure.</p>
</div>
</div>
<blockquote class="b1s"><div>
<p>751. Cm. been; Hn. ben; <i>rest</i> be.</p>
</div></blockquote>
<div class="poem">
<div class="stanza">
<p>Abyding ever his lust and his plesaunce,</p>
<p>To whom that she was yeven, herte and al,</p>
<p>As to hir verray worldly suffisaunce;</p>
<div class="linenum">760</div>
<p>But shortly if this storie I tellen shal,</p>
<p>This markis writen hath in special</p>
<p>A lettre in which he sheweth his entente,</p>
<p>And secrely he to Boloigne it sente.</p>
</div>
<div class="stanza">
<p>To the erl of Panik, which that hadde tho</p>
<div class="linenum">765</div>
<p>Wedded his suster, preyde he specially</p>
<div class="linenum">(710)</div>
<p>To bringen boom agayn his children two</p>
<p>In honurable estaat al openly.</p>
<p>But o thing he him preyede outerly,</p>
<p>That he to no wight, though men wolde enquere,</p>
<div class="linenum">770</div>
<p>Sholde nat telle, whos children that they were,</p>
</div>
</div>
<blockquote class="b1s"><div>
<p>764. Hl. panyk; Cp. Panyke; <i>rest</i> Pavyk, Pauyke, Pavie.   770. E. Hn. Cp. Ln. that they; <i>the rest omit</i> that.</p>
</div></blockquote>
<div class="poem">
<div class="stanza">
<p>But seye, the mayden sholde y-wedded be</p>
<p>Un-to the markis of Saluce anon.</p>
<p>And as this erl was preyed, so dide he;</p>
<p>For at day set he on his wey is goon</p>
<div class="linenum">775</div>
<p>Toward Saluce, and lordes many oon,</p>
<div class="linenum">(720)</div>
<p>In riche array, this mayden for to gyde;</p>
<p>Hir yonge brother ryding hir bisyde.</p>
</div>
</div>
<blockquote class="b1s"><div>
<p>773. Cp. Cm. preyed; E. preyd; Hn. Hl. prayd.</p>
</div></blockquote>
<div class="poem">
<div class="stanza">
<p>Arrayed was toward hir mariage</p>
<p>This fresshe mayde, ful of gemmes clere;</p>
<div class="linenum">780</div>
<p>Hir brother, which that seven yeer was of age,</p>
<p>Arrayed eek ful fresh in his manere.</p>
<p>And thus in greet noblesse and with glad chere,</p>
<p>Toward Saluces shaping hir Iourney,</p>
<p>Fro day to day they ryden in hir wey.</p>
</div>
<div class="stanza">
<p class="c7">Explicit quarta pars. Sequitur quinta pars.</p>
</div>
<div class="stanza"><!-- Page 413 --><span class="pagenumx"><a id="page413"/>[413: T. 8661-8695.]</span>
<div class="linenum">785</div>
<p>Among al this, after his wikke usage,</p>
<div class="linenum">(730)</div>
<p>This markis, yet his wyf to tempte more</p>
<p>To the uttereste preve of hir corage,</p>
<p>Fully to han experience and lore</p>
<p>If that she were as stedfast as bifore,</p>
<div class="linenum">790</div>
<p>He on a day in open audience</p>
<p>Ful boistously hath seyd hir this sentence:</p>
</div>
</div>
<blockquote class="b1s"><div>
<p>787. Cm. vttyreste; E. outtreste.   789. E. Cp. stide-; Pt. Ln. sted-; <i>rest</i> stede-.</p>
</div></blockquote>
<div class="poem">
<div class="stanza">
<p>'Certes, Grisilde, I hadde y-nough plesaunce</p>
<p>To han yow to my wyf for your goodnesse,</p>
<p>As for your trouthe and for your obeisaunce,</p>
<div class="linenum">795</div>
<p>Nought for your linage ne for your richesse;</p>
<div class="linenum">(740)</div>
<p>But now knowe I in verray soothfastnesse</p>
<p>That in gret lordshipe, if I wel avyse,</p>
<p>Ther is gret servitute in sondry wyse.</p>
</div>
<div class="stanza">
<p>I may nat don as every plowman may;</p>
<div class="linenum">800</div>
<p>My peple me constreyneth for to take</p>
<p>Another wyf, and cryen day by day;</p>
<p>And eek the pope, rancour for to slake,</p>
<p>Consenteth it, that dar I undertake;</p>
<p>And treweliche thus muche I wol yow seye,</p>
<div class="linenum">805</div>
<p>My newe wyf is coming by the weye.</p>
</div>
<div class="stanza">
<div class="linenum">(750)</div>
<p>Be strong of herte, and voyde anon hir place,</p>
<p>And thilke dower that ye broghten me</p>
<p>Tak it agayn, I graunte it of my grace;</p>
<p>Retourneth to your fadres hous,' quod he;</p>
<div class="linenum">810</div>
<p>'No man may alwey han prosperitee;</p>
<p>With evene herte I rede yow tendure</p>
<p>The strook of fortune or of aventure.'</p>
</div>
</div>
<blockquote class="b1s"><div>
<p>812. E. This; <i>the rest</i> The.</p>
</div></blockquote>
<div class="poem">
<div class="stanza">
<p>And she answerde agayn in pacience,</p>
<p>'My lord,' quod she, 'I woot, and wiste alway</p>
<div class="linenum">815</div>
<p>How that bitwixen your magnificence</p>
<div class="linenum">(760)</div>
<p>And my poverte no wight can ne may</p>
<p>Maken comparison; it is no nay.</p>
<p>I ne heeld me never digne in no manere</p>
<p>To be your wyf, no, ne your chamberere.</p>
</div>
<div class="stanza"><!-- Page 414 --><span class="pagenumx"><a id="page414"/>[414: T. 8696-8730.]</span>
<div class="linenum">820</div>
<p>And in this hous, ther ye me lady made—</p>
<p>The heighe god take I for my witnesse,</p>
<p>And also wisly he my soule glade—</p>
<p>I never heeld me lady ne maistresse,</p>
<p>But humble servant to your worthinesse,</p>
<div class="linenum">825</div>
<p>And ever shal, whyl that my lyf may dure,</p>
<div class="linenum">(770)</div>
<p>Aboven every worldly creature.</p>
</div>
<div class="stanza">
<p>That ye so longe of your benignitee</p>
<p>Han holden me in honour and nobleye,</p>
<p>Wher-as I was noght worthy for to be,</p>
<div class="linenum">830</div>
<p>That thonke I god and yow, to whom I preye</p>
<p>Foryelde it yow; there is na-more to seye.</p>
<p>Un-to my fader gladly wol I wende,</p>
<p>And with him dwelle un-to my lyves ende.</p>
</div>
</div>
<blockquote class="b1s"><div>
<p>829. E. <i>omits</i> for to.</p>
</div></blockquote>
<div class="poem">
<div class="stanza">
<p>Ther I was fostred of a child ful smal,</p>
<div class="linenum">835</div>
<p>Til I be deed, my lyf ther wol I lede</p>
<div class="linenum">(780)</div>
<p>A widwe clene, in body, herte, and al.</p>
<p>For sith I yaf to yow my maydenhede,</p>
<p>And am your trewe wyf, it is no drede,</p>
<p>God shilde swich a lordes wyf to take</p>
<div class="linenum">840</div>
<p>Another man to housbonde or to make.</p>
</div>
<div class="stanza">
<p>And of your newe wyf, god of his grace</p>
<p>So graunte yow wele and prosperitee:</p>
<p>For I wol gladly yelden hir my place,</p>
<p>In which that I was blisful wont to be,</p>
<div class="linenum">845</div>
<p>For sith it lyketh yow, my lord,' quod she,</p>
<div class="linenum">(790)</div>
<p>'That whylom weren al myn hertes reste,</p>
<p>That I shal goon, I wol gon whan yow leste.</p>
</div>
<div class="stanza">
<p>But ther-as ye me profre swich dowaire</p>
<p>As I first broghte, it is wel in my minde</p>
<div class="linenum">850</div>
<p>It were my wrecched clothes, no-thing faire,</p>
<p>The which to me were hard now for to finde.</p>
<p>O gode god! how gentil and how kinde</p>
<p>Ye semed by your speche and your visage</p>
<p>The day that maked was our mariage!</p>
</div>
<div class="stanza"><!-- Page 415 --><span class="pagenumx"><a id="page415"/>[415: T. 8731-8765.]</span>
<div class="linenum">855</div>
<p>But sooth is seyd, algate I finde it trewe—</p>
<div class="linenum">(800)</div>
<p>For in effect it preved is on me—</p>
<p>Love is noght old as whan that it is newe.</p>
<p>But certes, lord, for noon adversitee,</p>
<p>To dyen in the cas, it shal nat be</p>
<div class="linenum">860</div>
<p>That ever in word or werk I shal repente</p>
<p>That I yow yaf myn herte in hool entente.</p>
</div>
<div class="stanza">
<p>My lord, ye woot that, in my fadres place,</p>
<p>Ye dede me strepe out of my povre wede,</p>
<p>And richely me cladden, of your grace.</p>
<div class="linenum">865</div>
<p>To yow broghte I noght elles, out of drede,</p>
<div class="linenum">(810)</div>
<p>But feyth and nakednesse and maydenhede.</p>
<p>And here agayn my clothing I restore,</p>
<p>And eek my wedding-ring, for evermore.</p>
</div>
</div>
<blockquote class="b1s"><div>
<p>867, 868. my] Cp. Pt. Ln. your.</p>
</div></blockquote>
<div class="poem">
<div class="stanza">
<p>The remenant of your Iewels redy be</p>
<div class="linenum">870</div>
<p>In-with your chambre, dar I saufly sayn;</p>
<p>Naked out of my fadres hous,' quod she,</p>
<p>'I cam, and naked moot I turne agayn.</p>
<p>Al your plesaunce wol I folwen fayn;</p>
<p>But yet I hope it be nat your entente</p>
<div class="linenum">875</div>
<p>That I smoklees out of your paleys wente.</p>
</div>
</div>
<blockquote class="b1s"><div>
<p>869. Hn. Hl. Ln. Iewels; E. Iueles.</p>
</div></blockquote>
<div class="poem">
<div class="stanza">
<div class="linenum">(820)</div>
<p>Ye coude nat doon so dishoneste a thing,</p>
<p>That thilke wombe in which your children leye</p>
<p>Sholde, biforn the peple, in my walking,</p>
<p>Be seyn al bare; wherfor I yow preye,</p>
<div class="linenum">880</div>
<p>Lat me nat lyk a worm go by the weye.</p>
<p>Remembre yow, myn owene lord so dere,</p>
<p>I was your wyf, thogh I unworthy were.</p>
</div>
<div class="stanza">
<p>Wherfor, in guerdon of my maydenhede,</p>
<p>Which that I broghte, and noght agayn I bere,</p>
<div class="linenum">885</div>
<p>As voucheth sauf to yeve me, to my mede,</p>
<div class="linenum">(830)</div>
<p>But swich a smok as I was wont to were,</p>
<p>That I therwith may wrye the wombe of here</p>
<p>That was your wyf; and heer take I my leve</p>
<p>Of yow, myn owene lord, lest I yow greve.'</p>
</div>
</div>
<blockquote class="b1s"><div>
<p>883. E. Hn. gerdon; <i>rest</i> guerdon, guerdo<i>u</i>n.</p>
</div></blockquote>
<p><!-- Page 416 --><span class="pagenumx"><a id="page416"/>[416: T. 8766-8798.]</span></p>
<div class="poem">
<div class="stanza">
<div class="linenum">890</div>
<p>'The smok,' quod he, 'that thou hast on thy bak,</p>
<p>Lat it be stille, and ber it forth with thee.'</p>
<p>But wel unnethes thilke word he spak,</p>
<p>But wente his wey for rewthe and for pitee.</p>
<p>Biforn the folk hir-selven strepeth she,</p>
<div class="linenum">895</div>
<p>And in hir smok, with heed and foot al bare,</p>
<div class="linenum">(840)</div>
<p>Toward hir fader hous forth is she fare.</p>
</div>
<div class="stanza">
<p>The folk hir folwe wepinge in hir weye,</p>
<p>And fortune ay they cursen as they goon;</p>
<p>But she fro weping kepte hir yën dreye,</p>
<div class="linenum">900</div>
<p>Ne in this tyme word ne spak she noon.</p>
<p>Hir fader, that this tyding herde anoon,</p>
<p>Curseth the day and tyme that nature</p>
<p>Shoop him to been a lyves creature.</p>
</div>
<div class="stanza">
<p>For out of doute this olde povre man</p>
<div class="linenum">905</div>
<p>Was ever in suspect of hir mariage;</p>
<div class="linenum">(850)</div>
<p>For ever he demed, sith that it bigan,</p>
<p>That whan the lord fulfild had his corage,</p>
<p>Him wolde thinke it were a disparage</p>
<p>To his estaat so lowe for talighte,</p>
<div class="linenum">910</div>
<p>And voyden hir as sone as ever he mighte.</p>
</div>
<div class="stanza">
<p>Agayns his doghter hastilich goth he,</p>
<p>For he by noyse of folk knew hir cominge,</p>
<p>And with hir olde cote, as it mighte be,</p>
<p>He covered hir, ful sorwefully wepinge;</p>
<div class="linenum">915</div>
<p>But on hir body mighte he it nat bringe.</p>
<div class="linenum">(860)</div>
<p>For rude was the cloth, and more of age</p>
<p>By dayes fele than at hir mariage.</p>
</div>
</div>
<blockquote class="b1s"><div>
<p>916. E. Hn. Cm. and she moore; <i>rest omit</i> she.</p>
</div></blockquote>
<div class="poem">
<div class="stanza">
<p>Thus with hir fader, for a certeyn space,</p>
<p>Dwelleth this flour of wyfly pacience,</p>
<div class="linenum">920</div>
<p>That neither by hir wordes ne hir face</p>
<p>Biforn the folk, ne eek in hir absence,</p>
<p>Ne shewed she that hir was doon offence;</p>
<!-- Page 417 --><span class="pagenumx"><a id="page417"/>[417: T. 8799-8828.]</span>
<p>Ne of hir heigh estaat no remembraunce</p>
<p>Ne hadde she, as by hir countenaunce.</p>
</div>
<div class="stanza">
<div class="linenum">925</div>
<p>No wonder is, for in hir grete estaat</p>
<div class="linenum">(870)</div>
<p>Hir goost was ever in pleyn humylitee;</p>
<p>No tendre mouth, non herte delicaat,</p>
<p>No pompe, no semblant of royaltee,</p>
<p>But ful of pacient benignitee,</p>
<div class="linenum">930</div>
<p>Discreet and prydeles, ay honurable,</p>
<p>And to hir housbonde ever meke and stable.</p>
</div>
<div class="stanza">
<p>Men speke of Iob and most for his humblesse,</p>
<p>As clerkes, whan hem list, can wel endyte,</p>
<p>Namely of men, but as in soothfastnesse,</p>
<div class="linenum">935</div>
<p>Thogh clerkes preyse wommen but a lyte,</p>
<div class="linenum">(880)</div>
<p>Ther can no man in humblesse him acquyte</p>
<p>As womman can, ne can ben half so trewe</p>
<p>As wommen been, but it be falle of-newe.</p>
</div>
</div>
<blockquote class="b1s"><div>
<p>933. E. Hn. conne; <i>rest</i> can.   937. Hn. kan; Cp. Ln. Hl. can; <i>rest omit (2nd time)</i>.</p>
</div></blockquote>
<div class="poem">
<div class="stanza">
<p class="i8">[<i>Pars Sexta.</i>]</p>
</div>
<div class="stanza">
<p>Fro Boloigne is this erl of Panik come,</p>
<div class="linenum">940</div>
<p>Of which the fame up-sprang to more and lesse,</p>
<p>And in the peples eres alle and some</p>
<p>Was couth eek, that a newe markisesse</p>
<p>He with him broghte, in swich pompe and richesse,</p>
<p>That never was ther seyn with mannes yë</p>
<div class="linenum">945</div>
<p>So noble array in al West Lumbardye.</p>
</div>
</div>
<blockquote class="b1s"><div>
<p>939. Hl. panik; Cp. Panyke; Pt. Pavie; <i>rest</i> Pavyk, Pauyk.   944. Hl. ye; <i>rest</i> eye.</p>
</div></blockquote>
<div class="poem">
<div class="stanza">
<div class="linenum">(890)</div>
<p>The markis, which that shoop and knew al this,</p>
<p>Er that this erl was come, sente his message</p>
<p>For thilke sely povre Grisildis;</p>
<p>And she with humble herte and glad visage,</p>
<div class="linenum">950</div>
<p>Nat with no swollen thoght in hir corage,</p>
<p>Cam at his heste, and on hir knees hir sette,</p>
<p>And reverently and wysly she him grette.</p>
</div>
<div class="stanza"><!-- Page 418 --><span class="pagenumx"><a id="page418"/>[418: T. 8829-8863.]</span>
<p>'Grisild,' quod he, 'my wille is outerly,</p>
<p>This mayden, that shal wedded been to me,</p>
<div class="linenum">955</div>
<p>Receyved be to-morwe as royally</p>
<div class="linenum">(900)</div>
<p>As it possible is in myn hous to be.</p>
<p>And eek that every wight in his degree</p>
<p>Have his estaat in sitting and servyse</p>
<p>And heigh plesaunce, as I can best devyse.</p>
</div>
</div>
<blockquote class="b1s"><div>
<p>953. Cp. Pt. wille; <i>rest</i> wil.</p>
</div></blockquote>
<div class="poem">
<div class="stanza">
<div class="linenum">960</div>
<p>I have no wommen suffisaunt certayn</p>
<p>The chambres for tarraye in ordinaunce</p>
<p>After my lust, and therfor wolde I fayn</p>
<p>That thyn were al swich maner governaunce;</p>
<p>Thou knowest eek of old al my plesaunce;</p>
<div class="linenum">965</div>
<p>Though thyn array be badde and yvel biseye,</p>
<div class="linenum">(910)</div>
<p>Do thou thy devoir at the leeste weye.'</p>
</div>
<div class="stanza">
<p>'Nat only, lord, that I am glad,' quod she,</p>
<p>'To doon your lust, but I desyre also</p>
<p>Yow for to serve and plese in my degree</p>
<div class="linenum">970</div>
<p>With-outen feynting, and shal evermo.</p>
<p>Ne never, for no wele ne no wo,</p>
<p>Ne shal the gost with-in myn herte stente</p>
<p>To love yow best with al my trewe entente.'</p>
</div>
<div class="stanza">
<p>And with that word she gan the hous to dighte,</p>
<div class="linenum">975</div>
<p>And tables for to sette and beddes make;</p>
<div class="linenum">(920)</div>
<p>And peyned hir to doon al that she mighte,</p>
<p>Preying the chambereres, for goddes sake,</p>
<p>To hasten hem, and faste swepe and shake;</p>
<p>And she, the moste servisable of alle,</p>
<div class="linenum">980</div>
<p>Hath every chambre arrayed and his halle.</p>
</div>
</div>
<blockquote class="b1s"><div>
<p>977. Cp. Hl. Cm. chambereres; E. Hn. Pt. Ln. chambreres.</p>
</div></blockquote>
<div class="poem">
<div class="stanza">
<p>Abouten undern gan this erl alighte,</p>
<p>That with him broghte thise noble children tweye,</p>
<p>For which the peple ran to seen the sighte</p>
<p>Of hir array, so richely biseye;</p>
<div class="linenum">985</div>
<p>And than at erst amonges hem they seye,</p>
<div class="linenum">(930)</div>
<p>That Walter was no fool, thogh that him leste</p>
<p>To chaunge his wyf, for it was for the beste.</p>
</div>
</div>
<blockquote class="b1s"><div>
<p>981. Hl. Pt. Ln. vndern; E. Hn. Cp. vndren; Cm. vndryn.</p>
</div></blockquote>
<p><!-- Page 419 --><span class="pagenumx"><a id="page419"/>[419: T. 8864-8898.]</span></p>
<div class="poem">
<div class="stanza">
<p>For she is fairer, as they demen alle,</p>
<p>Than is Grisild, and more tendre of age,</p>
<div class="linenum">990</div>
<p>And fairer fruit bitwene hem sholde falle,</p>
<p>And more plesant, for hir heigh linage;</p>
<p>Hir brother eek so fair was of visage,</p>
<p>That hem to seen the peple hath caught plesaunce,</p>
<p>Commending now the markis gouernaunce.—</p>
</div>
<div class="stanza">
<div class="linenum">995</div>
<p><i>Auctor</i>. 'O stormy peple! unsad and ever untrewe!</p>
<div class="linenum">(940)</div>
<p>Ay undiscreet and chaunging as a vane,</p>
<p>Delyting ever in rumbel that is newe,</p>
<p>For lyk the mone ay wexe ye and wane;</p>
<p>Ay ful of clapping, dere y-nogh a Iane;</p>
<div class="linenum">1000</div>
<p>Your doom is fals, your constance yvel preveth,</p>
<p>A ful greet fool is he that on yow leveth!'</p>
</div>
</div>
<blockquote class="b1s"><div>
<p>997. E. Cm. rumbul; Hn. rumbel; Hl. rombel.   1000. Hl. yuel; Cm. euel; E. Hn. yuele.</p>
</div></blockquote>
<div class="poem">
<div class="stanza">
<p>Thus seyden sadde folk in that citee,</p>
<p>Whan that the peple gazed up and doun,</p>
<p>For they were glad, right for the noveltee,</p>
<div class="linenum">1005</div>
<p>To han a newe lady of hir toun.</p>
<div class="linenum">(950)</div>
<p>Na-more of this make I now mencioun;</p>
<p>But to Grisilde agayn wol I me dresse,</p>
<p>And telle hir constance and hir bisinesse.—</p>
</div>
<div class="stanza">
<p>Ful bisy was Grisilde in every thing</p>
<div class="linenum">1010</div>
<p>That to the feste was apertinent;</p>
<p>Right noght was she abayst of hir clothing,</p>
<p>Though it were rude and somdel eek to-rent.</p>
<p>But with glad chere to the yate is went,</p>
<p>With other folk, to grete the markisesse,</p>
<div class="linenum">1015</div>
<p>And after that doth forth hir bisinesse.</p>
</div>
</div>
<blockquote class="b1s"><div>
<p>1013. E. Hn. Hl. is she; <i>rest omit</i> she.   E. Hn. Ln. chiere; Hl. chier.</p>
</div></blockquote>
<div class="poem">
<div class="stanza">
<div class="linenum">(960)</div>
<p>With so glad chere his gestes she receyveth,</p>
<p>And conningly, everich in his degree,</p>
<p>That no defaute no man aperceyveth;</p>
<p>But ay they wondren what she mighte be</p>
<div class="linenum">1020</div>
<p>That in so povre array was for to see,</p>
<p>And coude swich honour and reverence;</p>
<p>And worthily they preisen hir prudence.</p>
</div>
</div>
<blockquote class="b1s"><div>
<p>1017. E. Hn. Cm. Hl. And so; Cp. Pt. Ln. <i>omit</i> so.</p>
</div></blockquote>
<p><!-- Page 420 --><span class="pagenumx"><a id="page420"/>[420: T. 8899-8933.]</span></p>
<div class="poem">
<div class="stanza">
<p>In al this mene whyle she ne stente</p>
<p>This mayde and eek hir brother to commende</p>
<div class="linenum">1025</div>
<p>With al hir herte, in ful benigne entente,</p>
<div class="linenum">(970)</div>
<p>So wel, that no man coude hir prys amende.</p>
<p>But atte laste, whan that thise lordes wende</p>
<p>To sitten doun to mete, he gan to calle</p>
<p>Grisilde, as she was bisy in his halle.</p>
</div>
<div class="stanza">
<div class="linenum">1030</div>
<p>'Grisilde,' quod he, as it were in his pley,</p>
<p>'How lyketh thee my wyf and hir beautee?'</p>
<p>'Right wel,' quod she, 'my lord; for, in good fey,</p>
<p>A fairer say I never noon than she.</p>
<p>I prey to god yeve hir prosperitee;</p>
<div class="linenum">1035</div>
<p>And so hope I that he wol to yow sende</p>
<div class="linenum">(980)</div>
<p>Plesance y-nogh un-to your lyves ende.</p>
</div>
</div>
<blockquote class="b1s"><div>
<p>1033. E. saugh; see l. 1114.</p>
</div></blockquote>
<div class="poem">
<div class="stanza">
<p>O thing biseke I yow and warne also,</p>
<p>That ye ne prikke with no tormentinge</p>
<p>This tendre mayden, as ye han don mo;</p>
<div class="linenum">1040</div>
<p>For she is fostred in hir norishinge</p>
<p>More tendrely, and, to my supposinge,</p>
<p>She coude nat adversitee endure</p>
<p>As coude a povre fostred creature.'</p>
</div>
</div>
<blockquote class="b1s"><div>
<p>1040. E. Hn. norissynge.</p>
</div></blockquote>
<div class="poem">
<div class="stanza">
<p>And whan this Walter say hir pacience,</p>
<div class="linenum">1045</div>
<p>Hir glade chere and no malice at al,</p>
<div class="linenum">(990)</div>
<p>And he so ofte had doon to hir offence,</p>
<p>And she ay sad and constant as a wal,</p>
<p>Continuing ever hir innocence overal,</p>
<p>This sturdy markis gan his herte dresse</p>
<div class="linenum">1050</div>
<p>To rewen up-on hir wyfly stedfastnesse.</p>
</div>
</div>
<blockquote class="b1s"><div>
<p>1044. E. saugh; see l. 1114.   1045. E. Ln. chiere.</p>
</div></blockquote>
<div class="poem">
<div class="stanza">
<p>'This is y-nogh, Grisilde myn,' quod he,</p>
<p>'Be now na-more agast ne yvel apayed;</p>
<p>I have thy feith and thy benignitee,</p>
<p>As wel as ever womman was, assayed,</p>
<div class="linenum">1055</div>
<p>In greet estaat, and povreliche arrayed.</p>
<div class="linenum">(1000)</div>
<p>Now knowe I, dere wyf, thy stedfastnesse,'—</p>
<p>And hir in armes took and gan hir kesse.</p>
</div>
</div>
<blockquote class="b1s"><div>
<p>1056. E. goode; <i>rest</i> dere.</p>
</div></blockquote>
<p><!-- Page 421 --><span class="pagenumx"><a id="page421"/>[421: T. 8934-8968.]</span></p>
<div class="poem">
<div class="stanza">
<p>And she for wonder took of it no keep;</p>
<p>She herde nat what thing he to hir seyde;</p>
<div class="linenum">1060</div>
<p>She ferde as she had stert out of a sleep,</p>
<p>Til she out of hir masednesse abreyde.</p>
<p>'Grisilde,' quod he, 'by god that for us deyde,</p>
<p>Thou art my wyf, ne noon other I have,</p>
<p>Ne never hadde, as god my soule save!</p>
</div>
</div>
<blockquote class="b1s"><div>
<p>1063. Cm. Cp. Ln. Hl. ne; Pt. and; E. Hn. <i>omit</i> ne.</p>
</div></blockquote>
<div class="poem">
<div class="stanza">
<div class="linenum">1065</div>
<p>This is thy doghter which thou hast supposed</p>
<div class="linenum">(1010)</div>
<p>To be my wyf; that other feithfully</p>
<p>Shal be myn heir, as I have ay purposed;</p>
<p>Thou bare him in thy body trewely.</p>
<p>At Boloigne have I kept hem prively;</p>
<div class="linenum">1070</div>
<p>Tak hem agayn, for now maystow nat seye</p>
<p>That thou hast lorn non of thy children tweye.</p>
</div>
</div>
<blockquote class="b1s"><div>
<p>1067. Cp. Ln. Hl. purposed; E. Hn. Cm. supposed (<i>wrongly</i>); Pt. disposed.   1070. E. Taak.</p>
</div></blockquote>
<div class="poem">
<div class="stanza">
<p>And folk that otherweyes han seyd of me,</p>
<p>I warne hem wel that I have doon this dede</p>
<p>For no malice ne for no crueltee,</p>
<div class="linenum">1075</div>
<p>But for tassaye in thee thy wommanhede,</p>
<div class="linenum">(1020)</div>
<p>And nat to sleen my children, god forbede!</p>
<p>But for to kepe hem prively and stille,</p>
<p>Til I thy purpos knewe and al thy wille.'</p>
</div>
<div class="stanza">
<p>Whan she this herde, aswowne doun she falleth</p>
<div class="linenum">1080</div>
<p>For pitous Ioye, and after hir swowninge</p>
<p>She bothe hir yonge children un-to hir calleth,</p>
<p>And in hir armes, pitously wepinge,</p>
<p>Embraceth hem, and tendrely kissinge</p>
<p>Ful lyk a mooder, with hir salte teres</p>
<div class="linenum">1085</div>
<p>She batheth bothe hir visage and hir heres.</p>
</div>
<div class="stanza">
<div class="linenum">(1030)</div>
<p>O, which a pitous thing it was to see</p>
<p>Hir swowning, and hir humble voys to here!</p>
<p>'Grauntmercy, lord, that thanke I yow,' quod she,</p>
<p>'That ye han saved me my children dere!</p>
<div class="linenum">1090</div>
<p>Now rekke I never to ben deed right here;</p>
<p>Sith I stonde in your love and in your grace,</p>
<p>No fors of deeth, ne whan my spirit pace!</p>
</div>
<div class="stanza"><!-- Page 422 --><span class="pagenumx"><a id="page422"/>[422: T. 8969-9003.]</span>
<p>O tendre, o dere, o yonge children myne,</p>
<p>Your woful mooder wende stedfastly</p>
<div class="linenum">1095</div>
<p>That cruel houndes or som foul vermyne</p>
<div class="linenum">(1040)</div>
<p>Hadde eten yow; but god, of his mercy,</p>
<p>And your benigne fader tendrely</p>
<p>Hath doon yow kept;' and in that same stounde</p>
<p>Al sodeynly she swapte adoun to grounde.</p>
</div>
</div>
<blockquote class="b1s"><div>
<p>1095. E. crueel.</p>
</div></blockquote>
<div class="poem">
<div class="stanza">
<div class="linenum">1100</div>
<p>And in her swough so sadly holdeth she</p>
<p>Hir children two, whan she gan hem tembrace,</p>
<p>That with greet sleighte and greet difficultee</p>
<p>The children from hir arm they gonne arace.</p>
<p>O many a teer on many a pitous face</p>
<div class="linenum">1105</div>
<p>Doun ran of hem that stoden hir bisyde;</p>
<div class="linenum">(1050)</div>
<p>Unnethe abouten hir mighte they abyde.</p>
</div>
<div class="stanza">
<p>Walter hir gladeth, and hir sorwe slaketh;</p>
<p>She ryseth up, abaysed, from hir traunce,</p>
<p>And every wight hir Ioye and feste maketh,</p>
<div class="linenum">1110</div>
<p>Til she hath caught agayn hir contenaunce.</p>
<p>Walter hir dooth so feithfully plesaunce,</p>
<p>That it was deyntee for to seen the chere</p>
<p>Bitwixe hem two, now they ben met y-fere.</p>
</div>
<div class="stanza">
<p>Thise ladyes, whan that they hir tyme say,</p>
<div class="linenum">1115</div>
<p>Han taken hir, and in-to chambre goon,</p>
<div class="linenum">(1060)</div>
<p>And strepen hir out of hir rude array,</p>
<p>And in a cloth of gold that brighte shoon,</p>
<p>With a coroune of many a riche stoon</p>
<p>Up-on hir heed, they in-to halle hir broghte,</p>
<div class="linenum">1120</div>
<p>And ther she was honoured as hir oghte.</p>
</div>
</div>
<blockquote class="b1s"><div>
<p>1117. Cm. cloth; E. Hn. clooth.</p>
</div></blockquote>
<div class="poem">
<div class="stanza">
<p>Thus hath this pitous day a blisful ende,</p>
<p>For every man and womman dooth his might</p>
<p>This day in murthe and revel to dispende</p>
<p>Til on the welkne shoon the sterres light.</p>
<div class="linenum">1125</div>
<p>For more solempne in every mannes sight</p>
<div class="linenum">(1070)</div>
<p>This feste was, and gretter of costage,</p>
<p>Than was the revel of hir mariage.</p>
</div>
<div class="stanza"><!-- Page 423 --><span class="pagenumx"><a id="page423"/>[423: T. 9004-9036.]</span>
<p>Ful many a yeer in heigh prosperitee</p>
<p>Liven thise two in concord and in reste,</p>
<div class="linenum">1130</div>
<p>And richely his doghter maried he</p>
<p>Un-to a lord, oon of the worthieste</p>
<p>Of al Itaille; and than in pees and reste</p>
<p>His wyves fader in his court he kepeth,</p>
<p>Til that the soule out of his body crepeth.</p>
</div>
<div class="stanza">
<div class="linenum">1135</div>
<p>His sone succedeth in his heritage</p>
<div class="linenum">(1080)</div>
<p>In reste and pees, after his fader day;</p>
<p>And fortunat was eek in mariage,</p>
<p>Al putte he nat his wyf in greet assay.</p>
<p>This world is nat so strong, it is no nay,</p>
<div class="linenum">1140</div>
<p>As it hath been in olde tymes yore,</p>
<p>And herkneth what this auctour seith therfore.</p>
</div>
</div>
<blockquote class="b1s"><div>
<p>1140. in] E. of.</p>
</div></blockquote>
<div class="poem">
<div class="stanza">
<p>This storie is seyd, nat for that wyves sholde</p>
<p>Folwen Grisilde as in humilitee,</p>
<p>For it were importable, though they wolde;</p>
<div class="linenum">1145</div>
<p>But for that every wight, in his degree,</p>
<div class="linenum">(1090)</div>
<p>Sholde be constant in adversitee</p>
<p>As was Grisilde; therfor Petrark wryteth</p>
<p>This storie, which with heigh style he endyteth.</p>
</div>
</div>
<blockquote class="b1s"><div>
<p>1147. Cm. this Petrak; <i>rest omit</i> this.   Hl. Petrark; E. Hn. Cm. Petrak.</p>
</div></blockquote>
<div class="poem">
<div class="stanza">
<p>For, sith a womman was so pacient</p>
<div class="linenum">1150</div>
<p>Un-to a mortal man, wel more us oghte</p>
<p>Receyven al in gree that god us sent;</p>
<p>For greet skile is, he preve that he wroghte.</p>
<p>But he ne tempteth no man that he boghte,</p>
<p>As seith seint Iame, if ye his pistel rede;</p>
<div class="linenum">1155</div>
<p>He preveth folk al day, it is no drede,</p>
</div>
<div class="stanza">
<div class="linenum">(1100)</div>
<p>And suffreth us, as for our excercyse,</p>
<p>With sharpe scourges of adversitee</p>
<p>Ful ofte to be bete in sondry wyse;</p>
<p>Nat for to knowe our wil, for certes he,</p>
<div class="linenum">1160</div>
<p>Er we were bom, knew al our freletee;</p>
<!-- Page 424 --><span class="pagenumx"><a id="page424"/>[424: T. 9037-9055.]</span>
<p>And for our beste is al his governaunce;</p>
<p>Lat us than live in vertuous suffraunce.</p>
</div>
</div>
<blockquote class="b1s"><div>
<p>1160. E. <i>omits</i> al; <i>the rest have it</i>.</p>
</div></blockquote>
<hr class="short"/>
<blockquote class="b1s"><div>
<p><i>It seems to have been Chaucer's intention, in the first instance, to end this</i> Tale <i>here. Hence, we find, in</i> MSS. E. Hn. Cm. Dd., <i>the following genuine, but rejected stanza, suitable for insertion at this point</i>:—</p>
<div class="poem">
<div class="stanza">
<p><b>Bihold the merye wordes of the Hoste</b>.</p>
</div>
<div class="stanza">
<p>This worthy Clerk, whan ended was his tale,</p>
<p>Our hoste seyde, and swoor by goddes bones,</p>
<p>'Me were lever than a barel ale</p>
<p>My wyf at hoom had herd this legende ones;</p>
<div class="linenum">5</div>
<p>This is a gentil tale for the nones,</p>
<p>As to my purpos, wiste ye my wille;</p>
<p>But thing that wol nat be, lat it be stille.'</p>
</div>
<div class="stanza">
<p><b>Here endeth the Tale of the Clerk of Oxenford</b>.</p>
</div>
</div>
<p><span class="sc">Heading</span>. E. Bihoold; murye; Hoost.   2. E. Oure hoost.   3. E. leuere. Dd. barel of ale.   5. E. Hn. Dd. is; Cm. was.   6. E. Hn. wiste; Dd. wyst; Cm. woste. N.B. <i>With</i> 1. 3, <i>compare</i> B. 3083.</p>
</div></blockquote>
<hr class="short"/>
<div class="poem">
<div class="stanza">
<p>But o word, lordinges, herkneth er I go:—</p>
<p>It were ful hard to finde now a dayes</p>
<div class="linenum">1165</div>
<p>In al a toun Grisildes three or two;</p>
<div class="linenum">(1110)</div>
<p>For, if that they were put to swiche assayes,</p>
<p>The gold of hem hath now so badde alayes</p>
<p>With bras, that thogh the coyne be fair at yë,</p>
<p>It wolde rather breste a-two than plye.</p>
</div>
<div class="stanza">
<div class="linenum">1170</div>
<p>For which heer, for the wyves love of Bathe,</p>
<p>Whos lyf and al hir secte god mayntene</p>
<p>In heigh maistrye, and elles were it scathe,</p>
<p>I wol with lusty herte fresshe and grene</p>
<p>Seyn yow a song to glade yow, I wene,</p>
<div class="linenum">1175</div>
<p>And lat us stinte of ernestful matere:—</p>
<div class="linenum">(1120)</div>
<p>Herkneth my song, that seith in this manere.</p>
</div>
<div class="stanza">
<p class="i8"><b>Lenvoy de Chaucer</b>.</p>
</div>
<div class="stanza">
<p>Grisilde is deed, and eek hir pacience,</p>
<p>And bothe atones buried in Itaille;</p>
<p>For which I crye in open audience,</p>
<!-- Page 425 --><span class="pagenumx"><a id="page425"/>[425: T. 9056-9088.]</span>
<div class="linenum">1180</div>
<p>No wedded man so hardy be tassaille</p>
<p>His wyves pacience, in hope to finde</p>
<p>Grisildes, for in certein he shall faille!</p>
</div>
<div class="stanza">
<p>O noble wyves, ful of heigh prudence,</p>
<p>Lat noon humilitee your tonge naille,</p>
<div class="linenum">1185</div>
<p>Ne lat no clerk have cause or diligence</p>
<div class="linenum">(1130)</div>
<p>To wryte of yow a storie of swich mervaille</p>
<p>As of Grisildis pacient and kinde;</p>
<p>Lest Chichevache yow swelwe in hir entraille!</p>
</div>
<div class="stanza">
<p>Folweth Ekko, that holdeth no silence,</p>
<div class="linenum">1190</div>
<p>But evere answereth at the countretaille;</p>
<p>Beth nat bidaffed for your innocence,</p>
<p>But sharply tak on yow the governaille.</p>
<p>Emprinteth wel this lesson in your minde</p>
<p>For commune profit, sith it may availle.</p>
</div>
<div class="stanza">
<div class="linenum">1195</div>
<p>Ye archewyves, stondeth at defence,</p>
<div class="linenum">(1140)</div>
<p>Sin ye be stronge as is a greet camaille;</p>
<p>Ne suffreth nat that men yow doon offence.</p>
<p>And sclendre wyves, feble as in bataille,</p>
<p>Beth egre as is a tygre yond in Inde;</p>
<div class="linenum">1200</div>
<p>Ay clappeth as a mille, I yow consaille.</p>
</div>
<div class="stanza">
<p>Ne dreed hem nat, do hem no reverence;</p>
<p>For though thyn housbonde armed be in maille,</p>
<p>The arwes of thy crabbed eloquence</p>
<p>Shal perce his brest, and eek his aventaille;</p>
<div class="linenum">1205</div>
<p>In Ialousye I rede eek thou him binde,</p>
<p>And thou shalt make him couche as dooth a quaille.</p>
</div>
</div>
<blockquote class="b1s"><div>
<p>1201. Cm. Ln. Hl. do; rest doth.</p>
</div></blockquote>
<div class="poem">
<div class="stanza">
<p>If thou be fair, ther folk ben in presence</p>
<p>Shew thou thy visage and thyn apparaille;</p>
<p>If thou be foul, be free of thy dispence,</p>
<div class="linenum">1210</div>
<p>To gete thee freendes ay do thy travaille;</p>
<p>Be ay of chere as light as leef on linde,</p>
<p>And lat him care, and wepe, and wringe, and waille!</p>
</div>
<div class="stanza">
<p class="c7">Here endeth the Clerk of Oxonford his Tale.</p>
</div>
</div>
<blockquote class="b1s"><div>
<p>1211. E. chiere; Hn. cheere.   <span class="sc">Colophon</span>. <i>From</i> Cp.</p>
</div></blockquote>
<p><!-- Page 426 --><span class="pagenumx"><a id="page426"/>[426: T. 9089-9120.]</span></p>
<p><a id="merchantpro"/></p>
<hr class="short"/>
<h3 id="pgepubid00053">THE MERCHANT'S PROLOGUE.</h3>
<hr class="short"/>
<div class="poem">
<div class="stanza">
<p><b>The Prologe of the Marchantes Tale</b>.</p>
</div>
<div class="stanza">
<p>'Weping and wayling, care, and other sorwe</p>
<p>I know y-nogh, on even and a-morwe,'</p>
<div class="linenum">1215</div>
<p>Quod the Marchaunt, 'and so don othere mo</p>
<p>That wedded been, I trowe that it be so.</p>
<p>For, wel I woot, it fareth so with me.</p>
<p>I have a wyf, the worste that may be;</p>
<p>For thogh the feend to hir y-coupled were,</p>
<div class="linenum">1220</div>
<p>She wolde him overmacche, I dar wel swere.</p>
<p>What sholde I yow reherce in special</p>
<div class="linenum">(10)</div>
<p>Hir hye malice? she is a shrewe at al.</p>
<p>Ther is a long and large difference</p>
<p>Bitwix Grisildis grete pacience</p>
<div class="linenum">1225</div>
<p>And of my wyf the passing crueltee.</p>
<p>Were I unbounden, al-so moot I thee!</p>
<p>I wolde never eft comen in the snare.</p>
<p>We wedded men live in sorwe and care;</p>
<p>Assaye who-so wol, and he shal finde</p>
<div class="linenum">1230</div>
<p>I seye sooth, by seint Thomas of Inde,</p>
<p>As for the more part, I sey nat alle.</p>
<div class="linenum">(20)</div>
<p>God shilde that it sholde so bifalle!</p>
</div>
<div class="stanza">
<p class="i2">A! good sir hoost! I have y-wedded be</p>
<p>Thise monthes two, and more nat, pardee;</p>
<div class="linenum">1235</div>
<p>And yet, I trowe, he that all his lyve</p>
<p>Wyflees hath been, though that men wolde him ryve</p>
<p>Un-to the herte, ne coude in no manere</p>
<p>Tellen so muchel sorwe, as I now here</p>
<p>Coude tellen of my wyves cursednesse!'</p>
</div>
<div class="stanza">
<div class="linenum">1240</div>
<p class="i2">'Now,' quod our hoost, 'Marchaunt, so god yow blesse,</p>
<p>Sin ye so muchel knowen of that art,</p>
<div class="linenum">(30)</div>
<p>Ful hertely I pray yow telle us part.'</p>
</div>
<div class="stanza">
<p class="i2">'Gladly,' quod he, 'but of myn owene sore,</p>
<p>For sory herte, I telle may na-more.'</p>
</div>
</div>
<p><!-- Page 427 --><span class="pagenumx"><a id="page427"/>[427: T. 9121-9147.]</span></p>
<p><a id="merchant"/></p>
<hr class="short"/>
<h3 id="pgepubid00054">THE MARCHANTES TALE.</h3>
<hr class="short"/>
</body></html>
