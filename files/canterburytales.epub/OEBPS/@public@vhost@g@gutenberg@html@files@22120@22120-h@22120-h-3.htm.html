<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>
<html xmlns="http://www.w3.org/1999/xhtml">
<head>
<meta name="generator" content="HTML Tidy for Linux (vers 7 December 2008), see www.w3.org"/>
<meta http-equiv="Content-Type" content="application/xhtml+xml; charset=utf-8"/>
<title>The Canterbury Tales.</title>




<link rel="stylesheet" type="text/css" href="0.css"/>
<link rel="stylesheet" type="text/css" href="1.css"/>
<link rel="stylesheet" type="text/css" href="pgepub.css"/>
<meta name="generator" content="Ebookmaker 0.4.0a5 by Marcello Perathoner &lt;webmaster@gutenberg.org&gt;"/>
</head>
<body><div class="poem">
<div class="stanza">
<p class="i2">Anon to drawen every wight bigan,</p>
<p>And shortly for to tellen, as it was,</p>
<p>Were it by aventure, or sort, or cas,</p>
<div class="linenum">845</div>
<p>The sothe is this, the cut fil to the knight,</p>
<p>Of which ful blythe and glad was every wight;</p>
<p>And telle he moste his tale, as was resoun,</p>
<div class="linenum">(850)</div>
<p>By forward and by composicioun,</p>
<p>As ye han herd; what nedeth wordes mo?</p>
<div class="linenum">850</div>
<p>And whan this gode man saugh it was so,</p>
<p>As he that wys was and obedient</p>
<p>To kepe his forward by his free assent,</p>
<p>He seyde: 'Sin I shal biginne the game,</p>
<p>What, welcome be the cut, a Goddes name!</p>
<div class="linenum">855</div>
<p>Now lat us ryde, and herkneth what I seye.'</p>
</div>
</div>
<blockquote class="b1s"><div>
<p>848, 852. E. foreward (<i>badly</i>).   850. <i>All insert</i> that <i>after</i> saugh (<i>needlessly</i>).   854. Hl. thou (<i>for</i> the).</p>
</div></blockquote>
<div class="poem">
<div class="stanza">
<p class="i2">And with that word we riden forth our weye;</p>
<p>And he bigan with right a mery chere</p>
<div class="linenum">(860)</div>
<p>His tale anon, and seyde in this manere.</p>
</div>
</div>
<p class="c7">Here endeth the prolog of this book; and here biginneth the first tale, which is the Knightes Tale.</p>
<blockquote class="b1s"><div>
<p>857. Cm. mery; E. myrie.   858. <i>So</i> E. Hl.; <i>rest</i> as ye may here.   <span class="sc">Colophon</span>: <i>from</i> MS. Sloane 1685, <i>which has</i> Heere endith, heere, knyghte (<i>sic</i>).</p>
</div></blockquote>
<p><!-- Page 26 --><span class="pagenumx"><a id="page26"/>[26: T. 861-885.]</span></p>
<p><a id="knight"/></p>
<hr class="short"/>
<h3 id="pgepubid00019">THE KNIGHTES TALE.</h3>
<hr class="short"/>
<div class="contents">
<div class="stanza">
<p class="c8">Iamque domos patrias, Scithice post aspera gentis</p>
<p class="c8">Prelia, laurigero, &amp;c.</p>
<p class="i24">[Statius, <i>Theb.</i> xii. 519.]</p>
</div>
</div>
<div class="poem">
<div class="stanza">
<p>Whylom, as olde stories tellen us,</p>
<div class="linenum">860</div>
<p>Ther was a duk that highte Theseus;</p>
<p>Of Athenes he was lord and governour,</p>
<p>And in his tyme swich a conquerour,</p>
<p>That gretter was ther noon under the sonne.</p>
<p>Ful many a riche contree hadde he wonne;</p>
<div class="linenum">865</div>
<p>What with his wisdom and his chivalrye,</p>
<p>He conquered al the regne of Femenye,</p>
<p>That whylom was y-cleped Scithia;</p>
<div class="linenum">(10)</div>
<p>And weddede the quene Ipolita,</p>
<p>And broghte hir hoom with him in his contree</p>
<div class="linenum">870</div>
<p>With muchel glorie and greet solempnitee,</p>
<p>And eek hir yonge suster Emelye.</p>
<p>And thus with victorie and with melodye</p>
<p>Lete I this noble duk to Athenes ryde,</p>
<p>And al his hoost, in armes, him bisyde.</p>
</div>
</div>
<blockquote class="b1s"><div>
<p><span class="sc">Quotation</span>; <i>so in</i> E. Hn. Cp. Pt. Ln.   865. E. Hl. That; <i>rest</i> What.   868. Cp. Hl. weddede; Slo. weddide; <i>rest</i> wedded.   871. E. faire; Pt. yenge; <i>rest</i> yonge.</p>
</div></blockquote>
<div class="poem">
<div class="stanza">
<div class="linenum">875</div>
<p class="i2">And certes, if it nere to long to here,</p>
<p>I wolde han told yow fully the manere,</p>
<p>How wonnen was the regne of Femenye</p>
<div class="linenum">(20)</div>
<p>By Theseus, and by his chivalrye;</p>
<p>And of the grete bataille for the nones</p>
<div class="linenum">880</div>
<p>Bitwixen Athenës and Amazones;</p>
<p>And how asseged was Ipolita,</p>
<p>The faire hardy quene of Scithia;</p>
<p>And of the feste that was at hir weddinge,</p>
<!-- Page 27 --><span class="pagenumx"><a id="page27"/>[27: T. 886-921.]</span>
<p>And of the tempest at hir hoom-cominge;</p>
<div class="linenum">885</div>
<p>But al that thing I moot as now forbere.</p>
<p>I have, God woot, a large feeld to ere,</p>
<p>And wayke been the oxen in my plough.</p>
<div class="linenum">(30)</div>
<p>The remenant of the tale is long y-nough.</p>
<p>I wol nat letten eek noon of this route;</p>
<div class="linenum">890</div>
<p>Lat every felawe telle his tale aboute,</p>
<p>And lat see now who shal the soper winne;</p>
<p>And ther I lefte, I wol ageyn biginne.</p>
</div>
</div>
<blockquote class="b1s"><div>
<p>876. Hl. han told ȝow; E. yow haue toold; <i>rest</i> haue toold (told).   880. Tyrwhitt <i>inserts</i> the <i>after</i> and; <i>but see</i> 968, 973, 1023, &amp;c.   889. Hl. lette eek non of al; <i>rest</i> letten, <i>and omit</i> al.   892. Hl. agayn; E. Hn. Cp. Pt. ayeyn.</p>
</div></blockquote>
<div class="poem">
<div class="stanza">
<p class="i2">This duk, of whom I make mencioun,</p>
<p>When he was come almost unto the toun,</p>
<div class="linenum">895</div>
<p>In al his wele and in his moste pryde,</p>
<p>He was war, as he caste his eye asyde,</p>
<p>Wher that ther kneled in the hye weye</p>
<div class="linenum">(40)</div>
<p>A companye of ladies, tweye and tweye,</p>
<p>Ech after other, clad in clothes blake;</p>
<div class="linenum">900</div>
<p>But swich a cry and swich a wo they make,</p>
<p>That in this world nis creature livinge,</p>
<p>That herde swich another weymentinge;</p>
<p>And of this cry they nolde never stenten,</p>
<p>Til they the reynes of his brydel henten.</p>
</div>
</div>
<blockquote class="b1s"><div>
<p>897. E. <i>om.</i> hye; <i>rest</i> hye, heighe, hihe, highe, high.</p>
</div></blockquote>
<div class="poem">
<div class="stanza">
<div class="linenum">905</div>
<p class="i2">'What folk ben ye, that at myn hoom-cominge</p>
<p>Perturben so my feste with cryinge?'</p>
<p>Quod Theseus, 'have ye so greet envye</p>
<div class="linenum">(50)</div>
<p>Of myn honour, that thus compleyne and crye?</p>
<p>Or who hath yow misboden, or offended?</p>
<div class="linenum">910</div>
<p>And telleth me if it may been amended;</p>
<p>And why that ye ben clothed thus in blak?'</p>
</div>
<div class="stanza">
<p class="i2">The eldest lady of hem alle spak,</p>
<p>When she hadde swowned with a deedly chere,</p>
<p>That it was routhe for to seen and here,</p>
<div class="linenum">915</div>
<p>And seyde: 'Lord, to whom Fortune hath yiven</p>
<p>Victorie, and as a conquerour to liven,</p>
<p>Noght greveth us your glorie and your honour;</p>
<div class="linenum">(60)</div>
<p>But we biseken mercy and socour.</p>
<p>Have mercy on our wo and our distresse.</p>
<!-- Page 28 --><span class="pagenumx"><a id="page28"/>[28: T. 922-957.]</span>
<div class="linenum">920</div>
<p>Som drope of pitee, thurgh thy gentillesse,</p>
<p>Up-on us wrecched wommen lat thou falle.</p>
<p>For certes, lord, ther nis noon of us alle,</p>
<p>That she nath been a duchesse or a quene;</p>
<p>Now be we caitifs, as it is wel sene:</p>
<div class="linenum">925</div>
<p>Thanked be Fortune, and hir false wheel,</p>
<p>That noon estat assureth to be weel.</p>
<p>And certes, lord, to abyden your presence,</p>
<div class="linenum">(70)</div>
<p>Here in the temple of the goddesse Clemence</p>
<p>We han ben waytinge al this fourtenight;</p>
<div class="linenum">930</div>
<p>Now help us, lord, sith it is in thy might.</p>
</div>
</div>
<blockquote class="b1s"><div>
<p>912. Cm. eldest; E. eldeste.   914. E. routhe; Ln. rewthe; Slo. reuthe.   Hl. or; <i>rest</i> and.   915. Hn. yiuen; E. yeuen.   916. Hn. conquerour; E. conqueror.   917. Hn. Hl. Noght; E. Pt. Ln. Nat.   Hl. <i>om. 2nd</i> your.   922. Hl. nys; <i>rest</i> is.   923. E. Hn. Pt. Ln. ne hath.   924. Cp. Hl. caytifs; E. Hn. Pt. caytyues.</p>
</div></blockquote>
<div class="poem">
<div class="stanza">
<p class="i2">I wrecche, which that wepe and waille thus,</p>
<p>Was whylom wyf to king Capaneus,</p>
<p>That starf at Thebes, cursed be that day!</p>
<p>And alle we, that been in this array,</p>
<div class="linenum">935</div>
<p>And maken al this lamentacioun,</p>
<p>We losten alle our housbondes at that toun,</p>
<p>Whyl that the sege ther-aboute lay.</p>
<div class="linenum">(80)</div>
<p>And yet now the olde Creon, weylaway!</p>
<p>That lord is now of Thebes the citee,</p>
<div class="linenum">940</div>
<p>Fulfild of ire and of iniquitee,</p>
<p>He, for despyt, and for his tirannye,</p>
<p>To do the dede bodyes vileinye,</p>
<p>Of alle our lordes, whiche that ben slawe,</p>
<p>Hath alle the bodyes on an heep y-drawe,</p>
<div class="linenum">945</div>
<p>And wol nat suffren hem, by noon assent,</p>
<p>Neither to been y-buried nor y-brent,</p>
<p>But maketh houndes ete hem in despyt.'</p>
<div class="linenum">(90)</div>
<p>And with that word, with-outen more respyt,</p>
<p>They fillen gruf, and cryden pitously,</p>
<div class="linenum">950</div>
<p>'Have on us wrecched wommen som mercy,</p>
<p>And lat our sorwe sinken in thyn herte.'</p>
</div>
</div>
<blockquote class="b1s"><div>
<p>931. E. crie; Hn. Hl. waille; Cp. Pt. weile.   938. <i>Only</i> Hl. <i>om.</i> now.   943. Hl. i-slawe.   944. E. He hath; <i>rest</i> Hath.</p>
</div></blockquote>
<div class="poem">
<div class="stanza">
<p class="i2">This gentil duk doun from his courser sterte</p>
<p>With herte pitous, whan he herde hem speke.</p>
<p>Him thoughte that his herte wolde breke,</p>
<div class="linenum">955</div>
<p>Whan he saugh hem so pitous and so mat,</p>
<!-- Page 29 --><span class="pagenumx"><a id="page29"/>[29: T. 958-995.]</span>
<p>That whylom weren of so greet estat.</p>
<p>And in his armes he hem alle up hente,</p>
<div class="linenum">(100)</div>
<p>And hem conforteth in ful good entente;</p>
<p>And swoor his ooth, as he was trewe knight,</p>
<div class="linenum">960</div>
<p>He wolde doon so ferforthly his might</p>
<p>Up-on the tyraunt Creon hem to wreke,</p>
<p>That al the peple of Grece sholde speke</p>
<p>How Creon was of Theseus y-served,</p>
<p>As he that hadde his deeth ful wel deserved.</p>
<div class="linenum">965</div>
<p>And right anoon, with-outen more abood,</p>
<p>His baner he desplayeth, and forth rood</p>
<p>To Thebes-ward, and al his host bisyde;</p>
<div class="linenum">(110)</div>
<p>No neer Athenës wolde he go ne ryde,</p>
<p>Ne take his ese fully half a day,</p>
<div class="linenum">970</div>
<p>But onward on his wey that night he lay;</p>
<p>And sente anoon Ipolita the quene,</p>
<p>And Emelye hir yonge suster shene,</p>
<p>Un-to the toun of Athenës to dwelle;</p>
<p>And forth he rit; ther nis namore to telle.</p>
</div>
</div>
<blockquote class="b1s"><div>
<p>955. E. maat.   956. E. estaat.   974. Hn. Cp. nys; <i>rest</i> is.</p>
</div></blockquote>
<div class="poem">
<div class="stanza">
<div class="linenum">975</div>
<p class="i2">The rede statue of Mars, with spere and targe,</p>
<p>So shyneth in his whyte baner large,</p>
<p>That alle the feeldes gliteren up and doun;</p>
<div class="linenum">(120)</div>
<p>And by his baner born is his penoun</p>
<p>Of gold ful riche, in which ther was y-bete</p>
<div class="linenum">980</div>
<p>The Minotaur, which that he slough in Crete.</p>
<p>Thus rit this duk, thus rit this conquerour,</p>
<p>And in his host of chivalrye the flour,</p>
<p>Til that he cam to Thebes, and alighte</p>
<p>Faire in a feeld, ther as he thoghte fighte.</p>
<div class="linenum">985</div>
<p>But shortly for to speken of this thing,</p>
<p>With Creon, which that was of Thebes king,</p>
<p>He faught, and slough him manly as a knight</p>
<div class="linenum">(130)</div>
<p>In pleyn bataille, and putte the folk to flight;</p>
<p>And by assaut he wan the citee after,</p>
<div class="linenum">990</div>
<p>And rente adoun bothe wal, and sparre, and rafter;</p>
<p>And to the ladyes he restored agayn</p>
<p>The bones of hir housbondes that were slayn,</p>
<p>To doon obsequies, as was tho the gyse.</p>
<!-- Page 30 --><span class="pagenumx"><a id="page30"/>[30: T. 996-1031.]</span>
<p>But it were al to long for to devyse</p>
<div class="linenum">995</div>
<p>The grete clamour and the waymentinge</p>
<p>That the ladyes made at the brenninge</p>
<p>Of the bodyes, and the grete honour</p>
<div class="linenum">(140)</div>
<p>That Theseus, the noble conquerour,</p>
<p>Doth to the ladyes, whan they from him wente;</p>
<div class="linenum">1000</div>
<p>But shortly for to telle is myn entente.</p>
<p>Whan that this worthy duk, this Theseus,</p>
<p>Hath Creon slayn, and wonne Thebes thus,</p>
<p>Stille in that feeld he took al night his reste,</p>
<p>And dide with al the contree as him leste.</p>
</div>
</div>
<blockquote class="b1s"><div>
<p>984. Hn. thoghte; E. thoughte.   992. E. weren.   996. Hl. Which that.</p>
</div></blockquote>
<div class="poem">
<div class="stanza">
<div class="linenum">1005</div>
<p class="i2">To ransake in the tas of bodyes dede,</p>
<p>Hem for to strepe of harneys and of wede,</p>
<p>The pilours diden bisinesse and cure,</p>
<div class="linenum">(150)</div>
<p>After the bataille and disconfiture.</p>
<p>And so bifel, that in the tas they founde,</p>
<div class="linenum">1010</div>
<p>Thurgh-girt with many a grevous blody wounde,</p>
<p>Two yonge knightes ligging by and by,</p>
<p>Bothe in oon armes, wroght ful richely,</p>
<p>Of whiche two, Arcita hight that oon,</p>
<p>And that other knight hight Palamon.</p>
<div class="linenum">1015</div>
<p>Nat fully quike, ne fully dede they were,</p>
<p>But by hir cote-armures, and by hir gere,</p>
<p>The heraudes knewe hem best in special,</p>
<div class="linenum">(160)</div>
<p>As they that weren of the blood royal</p>
<p>Of Thebes, and of sustren two y-born.</p>
<div class="linenum">1020</div>
<p>Out of the tas the pilours han hem torn,</p>
<p>And han hem caried softe un-to the tente</p>
<p>Of Theseus, and he ful sone hem sente</p>
<p>To Athenës, to dwellen in prisoun</p>
<p>Perpetuelly, he nolde no raunsoun.</p>
<div class="linenum">1025</div>
<p>And whan this worthy duk hath thus y-don,</p>
<p>He took his host, and hoom he rood anon</p>
<p>With laurer crowned as a conquerour;</p>
<div class="linenum">(170)</div>
<p>And there he liveth, in Ioye and in honour,</p>
<p>Terme of his lyf; what nedeth wordes mo?</p>
<!-- Page 31 --><span class="pagenumx"><a id="page31"/>[31: T. 1032-1066.]</span>
<div class="linenum">1030</div>
<p>And in a tour, in angwish and in wo,</p>
<p>Dwellen this Palamoun and eek Arcite,</p>
<p>For evermore, ther may no gold hem quyte.</p>
</div>
</div>
<blockquote class="b1s"><div>
<p>1005, 1009, 1020. E. Hn. Cm. taas; Hl. cas; Cp. Pt. Ln. caas; <i>read</i> tas.   1005. Hn. Cm. Hl. of; <i>rest</i> of the.   1013, 1014. Hl. hight; E. highte.   1022. E. Hl. ful soone he.   1023. Hl. Tathenes for to.   1029. E. Cm. <i>om.</i> his. E. lyue; <i>rest</i> lyf, lif.   1031. E. Cm. Hl. This Palamon and his felawe Arcite.</p>
</div></blockquote>
<div class="poem">
<div class="stanza">
<p class="i2">This passeth yeer by yeer, and day by day,</p>
<p>Til it fil ones, in a morwe of May,</p>
<div class="linenum">1035</div>
<p>That Emelye, that fairer was to sene</p>
<p>Than is the lilie upon his stalke grene,</p>
<p>And fressher than the May with floures newe—</p>
<div class="linenum">(180)</div>
<p>For with the rose colour stroof hir hewe,</p>
<p>I noot which was the fairer of hem two—</p>
<div class="linenum">1040</div>
<p>Er it were day, as was hir wone to do,</p>
<p>She was arisen, and al redy dight;</p>
<p>For May wol have no slogardye a-night.</p>
<p>The sesoun priketh every gentil herte,</p>
<p>And maketh him out of his sleep to sterte,</p>
<div class="linenum">1045</div>
<p>And seith, 'Arys, and do thyn observaunce.'</p>
<p>This maked Emelye have remembraunce</p>
<p>To doon honour to May, and for to ryse.</p>
<div class="linenum">(190)</div>
<p>Y-clothed was she fresh, for to devyse;</p>
<p>Hir yelow heer was broyded in a tresse,</p>
<div class="linenum">1050</div>
<p>Bihinde hir bak, a yerde long, I gesse.</p>
<p>And in the gardin, at the sonne up-riste,</p>
<p>She walketh up and doun, and as hir liste</p>
<p>She gadereth floures, party whyte and rede,</p>
<p>To make a sotil gerland for hir hede,</p>
<div class="linenum">1055</div>
<p>And as an aungel hevenly she song.</p>
<p>The grete tour, that was so thikke and strong,</p>
<p>Which of the castel was the chief dongeoun,</p>
<div class="linenum">(200)</div>
<p>(Ther-as the knightes weren in prisoun,</p>
<p>Of whiche I tolde yow, and tellen shal)</p>
<div class="linenum">1060</div>
<p>Was evene Ioynant to the gardin-wal,</p>
<p>Ther as this Emelye hadde hir pleyinge.</p>
<p>Bright was the sonne, and cleer that morweninge,</p>
<p>And Palamon, this woful prisoner,</p>
<p>As was his wone, by leve of his gayler,</p>
<!-- Page 32 --><span class="pagenumx"><a id="page32"/>[32: T. 1067-1103.]</span>
<div class="linenum">1065</div>
<p>Was risen, and romed in a chambre on heigh,</p>
<p>In which he al the noble citee seigh,</p>
<p>And eek the gardin, ful of braunches grene,</p>
<div class="linenum">(210)</div>
<p>Ther-as this fresshe Emelye the shene</p>
<p>Was in hir walk, and romed up and doun.</p>
<div class="linenum">1070</div>
<p>This sorweful prisoner, this Palamoun,</p>
<p>Goth in the chambre, roming to and fro,</p>
<p>And to him-self compleyning of his wo;</p>
<p>That he was born, ful ofte he seyde, 'alas!'</p>
<p>And so bifel, by aventure or cas,</p>
<div class="linenum">1075</div>
<p>That thurgh a window, thikke of many a barre</p>
<p>Of yren greet, and square as any sparre,</p>
<p>He caste his eye upon Emelya,</p>
<div class="linenum">(220)</div>
<p>And ther-with-al he bleynte, and cryde 'a!'</p>
<p>As though he stongen were un-to the herte.</p>
<div class="linenum">1080</div>
<p>And with that cry Arcite anon up-sterte,</p>
<p>And seyde, 'Cosin myn, what eyleth thee,</p>
<p>That art so pale and deedly on to see?</p>
<p>Why crydestow? who hath thee doon offence?</p>
<p>For Goddes love, tak al in pacience</p>
<div class="linenum">1085</div>
<p>Our prisoun, for it may non other be;</p>
<p>Fortune hath yeven us this adversitee.</p>
<p>Som wikke aspect or disposicioun</p>
<div class="linenum">(230)</div>
<p>Of Saturne, by sum constellacioun,</p>
<p>Hath yeven us this, al-though we hadde it sworn;</p>
<div class="linenum">1090</div>
<p>So stood the heven whan that we were born;</p>
<p>We moste endure it: this is the short and pleyn.'</p>
</div>
</div>
<blockquote class="b1s"><div>
<p>1036. Hl. on hire.   1039. E. Hl. fyner; Cm. fynere; Hn. Cp. Pt. fairer.   1042. E. slogardrie; <i>rest</i> slogardye (sloggardye, sluggardie).   1049. E. Hn. Cm. Cp. broyded; Pt. breided; Ln. Hl. browded.   1054. Ln. sotil; Cp. sotyl; E. Hn. Cm. subtil; Pt. subtile; Hl. certeyn.   1055. Hl. Pt. heuenly; Cm. heueneliche; E. Hn. Cp. Ln. heuenysshly.   1063. E. And this Palamon.   1065. Hl. Cp. Pt. on; <i>rest</i> an.   1091. <i>Only</i> E. <i>om.</i> it.</p>
</div></blockquote>
<div class="poem">
<div class="stanza">
<p class="i2">This Palamon answerde, and seyde ageyn,</p>
<p>'Cosyn, for sothe, of this opinioun</p>
<p>Thou hast a veyn imaginacioun.</p>
<div class="linenum">1095</div>
<p>This prison caused me nat for to crye.</p>
<p>But I was hurt right now thurgh-out myn yë</p>
<p>In-to myn herte, that wol my bane be.</p>
<div class="linenum">(240)</div>
<p>The fairnesse of that lady that I see</p>
<p>Yond in the gardin romen to and fro,</p>
<div class="linenum">1100</div>
<p>Is cause of al my crying and my wo.</p>
<p>I noot wher she be womman or goddesse;</p>
<!-- Page 33 --><span class="pagenumx"><a id="page33"/>[33: T. 1104-1139.]</span>
<p>But Venus is it, soothly, as I gesse.'</p>
<p>And ther-with-al on kneës doun he fil,</p>
<p>And seyde: 'Venus, if it be thy wil</p>
<div class="linenum">1105</div>
<p>Yow in this gardin thus to transfigure</p>
<p>Bifore me, sorweful wrecche creature,</p>
<p>Out of this prisoun help that we may scapen.</p>
<div class="linenum">(250)</div>
<p>And if so be my destinee be shapen</p>
<p>By eterne word to dyen in prisoun,</p>
<div class="linenum">1110</div>
<p>Of our linage have som compassioun,</p>
<p>That is so lowe y-broght by tirannye.'</p>
<p>And with that word Arcite gan espye</p>
<p>Wher-as this lady romed to and fro.</p>
<p>And with that sighte hir beautee hurte him so,</p>
<div class="linenum">1115</div>
<p>That, if that Palamon was wounded sore,</p>
<p>Arcite is hurt as muche as he, or more.</p>
<p>And with a sigh he seyde pitously:</p>
<div class="linenum">(260)</div>
<p>'The fresshe beautee sleeth me sodeynly</p>
<p>Of hir that rometh in the yonder place;</p>
<div class="linenum">1120</div>
<p>And, but I have hir mercy and hir grace,</p>
<p>That I may seen hir atte leeste weye,</p>
<p>I nam but deed; ther nis namore to seye.'</p>
</div>
</div>
<blockquote class="b1s"><div>
<p>1096. Cm. Pt. ye; Hn. Iye; Cp. Hl. yhe; E. eye.   1101. Cm. wheþer; Hl. wheþur.   1103. Hl. Cp. a doun.   1115. E. <i>wrongly om.</i> was.   1116. Hn. muche; E. moche.   1122. E. is; <i>rest</i> nys.</p>
</div></blockquote>
<div class="poem">
<div class="stanza">
<p class="i2">This Palamon, whan he tho wordes herde,</p>
<p>Dispitously he loked, and answerde:</p>
<div class="linenum">1125</div>
<p>'Whether seistow this in ernest or in pley?'</p>
</div>
</div>
<blockquote class="b1s"><div>
<p>1125 E. Wheither.</p>
</div></blockquote>
<div class="poem">
<div class="stanza">
<p class="i2">'Nay,' quod Arcite, 'in ernest, by my fey!</p>
<p>God help me so, me list ful yvele pleye.'</p>
</div>
<div class="stanza">
<div class="linenum">(270)</div>
<p class="i2">This Palamon gan knitte his browes tweye:</p>
<p>'It nere,' quod he, 'to thee no greet honour</p>
<div class="linenum">1130</div>
<p>For to be fals, ne for to be traytour</p>
<p>To me, that am thy cosin and thy brother</p>
<p>Y-sworn ful depe, and ech of us til other,</p>
<p>That never, for to dyen in the peyne,</p>
<p>Til that the deeth departe shal us tweyne,</p>
<div class="linenum">1135</div>
<p>Neither of us in love to hindren other,</p>
<p>Ne in non other cas, my leve brother;</p>
<p>But that thou sholdest trewely forthren me</p>
<!-- Page 34 --><span class="pagenumx"><a id="page34"/>[34: T. 1140-1174.]</span>
<div class="linenum">(280)</div>
<p>In every cas, and I shal forthren thee.</p>
<p>This was thyn ooth, and myn also, certeyn;</p>
<div class="linenum">1140</div>
<p>I wot right wel, thou darst it nat withseyn.</p>
<p>Thus artow of my counseil, out of doute.</p>
<p>And now thou woldest falsly been aboute</p>
<p>To love my lady, whom I love and serve,</p>
<p>And ever shal, til that myn herte sterve.</p>
<div class="linenum">1145</div>
<p>Now certes, fals Arcite, thou shalt nat so.</p>
<p>I loved hir first, and tolde thee my wo</p>
<p>As to my counseil, and my brother sworn</p>
<div class="linenum">(290)</div>
<p>To forthre me, as I have told biforn.</p>
<p>For which thou art y-bounden as a knight</p>
<div class="linenum">1150</div>
<p>To helpen me, if it lay in thy might,</p>
<p>Or elles artow fals, I dar wel seyn.'</p>
</div>
</div>
<blockquote class="b1s"><div>
<p>1132. til] Cm. Pt. Ln. Hl. to.   1134. E. Ln. Hl. <i>om.</i> the.   1135. E. hyndre; Cm. hynderyn.   1138. E. as; <i>rest</i> and.   1141, 1151. E. Hn. artow; <i>rest</i> art thou.   1145. E. Nay; <i>rest</i> Now.   1147. E. Cm. and to my.</p>
</div></blockquote>
<div class="poem">
<div class="stanza">
<p class="i2">This Arcitë ful proudly spak ageyn,</p>
<p>'Thou shalt,' quod he, 'be rather fals than I;</p>
<p>But thou art fals, I telle thee utterly;</p>
<div class="linenum">1155</div>
<p>For <i>par amour</i> I loved hir first er thow.</p>
<p>What wiltow seyn? thou wistest nat yet now</p>
<p>Whether she be a womman or goddesse!</p>
<div class="linenum">(300)</div>
<p>Thyn is affeccioun of holinesse,</p>
<p>And myn is love, as to a creature;</p>
<div class="linenum">1160</div>
<p>For which I tolde thee myn aventure</p>
<p>As to my cosin, and my brother sworn.</p>
<p>I pose, that thou lovedest hir biforn;</p>
<p>Wostow nat wel the olde clerkes sawe,</p>
<p>That 'who shal yeve a lover any lawe?'</p>
<div class="linenum">1165</div>
<p>Love is a gretter lawe, by my pan,</p>
<p>Than may be yeve to any erthly man.</p>
<p>And therefore positif lawe and swich decree</p>
<div class="linenum">(310)</div>
<p>Is broke al-day for love, in ech degree.</p>
<p>A man moot nedes love, maugree his heed.</p>
<div class="linenum">1170</div>
<p>He may nat fleen it, thogh he sholde be deed,</p>
<p>Al be she mayde, or widwe, or elles wyf.</p>
<p>And eek it is nat lykly, al thy lyf,</p>
<!-- Page 35 --><span class="pagenumx"><a id="page35"/>[35: T. 1175-1210.]</span>
<p>To stonden in hir grace; namore shal I;</p>
<p>For wel thou woost thy-selven, verraily,</p>
<div class="linenum">1175</div>
<p>That thou and I be dampned to prisoun</p>
<p>Perpetuelly; us gayneth no raunsoun.</p>
<p>We stryve as dide the houndes for the boon,</p>
<div class="linenum">(320)</div>
<p>They foughte al day, and yet hir part was noon;</p>
<p>Ther cam a kyte, whyl that they were wrothe,</p>
<div class="linenum">1180</div>
<p>And bar awey the boon bitwixe hem bothe.</p>
<p>And therfore, at the kinges court, my brother,</p>
<p>Ech man for him-self, ther is non other.</p>
<p>Love if thee list; for I love and ay shal;</p>
<p>And soothly, leve brother, this is al.</p>
<div class="linenum">1185</div>
<p>Here in this prisoun mote we endure,</p>
<p>And everich of us take his aventure.'</p>
</div>
</div>
<blockquote class="b1s"><div>
<p>1154. E. Hn. And; <i>rest</i> But. Hl. Cm. uttirly; Cp. Pt. Ln. witterly; E. Hn. outrely.   1156. Cp. Pt. wilt thou; Hl. wolt thou.   1157. E. Wheither.   1163. Cm. Wist thou; Hl. Ln. Wost thou; Pt. Woost thow.   1166. E. of; <i>rest</i> to.   1167. Hl. <i>om.</i> And.   1168. L. Cm. broken.   1170. Hn. Cp. Pt. fleen; E. Hl. flee.   1177. Hn. Cm. Hl. stryue; <i>rest</i> stryuen.   1179. E. <i>om.</i> that.   <i>All but</i> Cm. Hl. <i>ins.</i> so <i>after</i> were.</p>
</div></blockquote>
<div class="poem">
<div class="stanza">
<p class="i2">Greet was the stryf and long bitwixe hem tweye,</p>
<div class="linenum">(330)</div>
<p>If that I hadde leyser for to seye;</p>
<p>But to theffect. It happed on a day,</p>
<div class="linenum">1190</div>
<p>(To telle it yow as shortly as I may)</p>
<p>A worthy duk that highte Perotheus,</p>
<p>That felawe was un-to duk Theseus</p>
<p>Sin thilke day that they were children lyte,</p>
<p>Was come to Athenes, his felawe to visyte,</p>
<div class="linenum">1195</div>
<p>And for to pleye, as he was wont to do,</p>
<p>For in this world he loved no man so:</p>
<p>And he loved him as tendrely ageyn.</p>
<div class="linenum">(340)</div>
<p>So wel they loved, as olde bokes seyn,</p>
<p>That whan that oon was deed, sothly to telle,</p>
<div class="linenum">1200</div>
<p>His felawe wente and soghte him doun in helle;</p>
<p>But of that story list me nat to wryte.</p>
<p>Duk Perotheus loved wel Arcite,</p>
<p>And hadde him knowe at Thebes yeer by yere;</p>
<p>And fynally, at requeste and preyere</p>
<div class="linenum">1205</div>
<p>Of Perotheus, with-oute any raunsoun,</p>
<p>Duk Theseus him leet out of prisoun,</p>
<p>Freely to goon, wher that him liste over-al,</p>
<div class="linenum">(350)</div>
<p>In swich a gyse, as I you tellen shal.</p>
<!-- Page 36 --><span class="pagenumx"><a id="page36"/>[36: T. 1211-1247.]</span>
<p>This was the forward, pleynly for tendyte,</p>
<div class="linenum">1210</div>
<p>Bitwixen Theseus and him Arcite:</p>
<p>That if so were, that Arcite were y-founde</p>
<p>Ever in his lyf, by day or night or stounde</p>
<p>In any contree of this Theseus,</p>
<p>And he were caught, it was acorded thus,</p>
<div class="linenum">1215</div>
<p>That with a swerd he sholde lese his heed;</p>
<p>Ther nas non other remedye ne reed,</p>
<p>But taketh his leve, and homward he him spedde;</p>
<div class="linenum">(360)</div>
<p>Let him be war, his nekke lyth to wedde!</p>
</div>
</div>
<blockquote class="b1s"><div>
<p>1192. E. to; Hl. to the; <i>rest</i> un-to.   1195. E. won; Cm. wone; <i>rest</i> wont.   1197. E. Cp. als; Hn. Cm. Hl. as.   1198. E. louede.   1200. Hn. soghte; E. soughte.   1205. Hl. Cp. Pt. with-oute; <i>rest</i> with-outen.   1217. Hl. (<i>alone</i>) took.</p>
</div></blockquote>
<div class="poem">
<div class="stanza">
<p class="i2">How greet a sorwe suffreth now Arcite!</p>
<div class="linenum">1220</div>
<p>The deeth he feleth thurgh his herte smyte;</p>
<p>He wepeth, wayleth, cryeth pitously;</p>
<p>To sleen him-self he wayteth prively.</p>
<p>He seyde, 'Allas that day that I was born!</p>
<p>Now is my prison worse than biforn;</p>
<div class="linenum">1225</div>
<p>Now is me shape eternally to dwelle</p>
<p>Noght in purgatorie, but in helle.</p>
<p>Allas! that ever knew I Perotheus!</p>
<div class="linenum">(370)</div>
<p>For elles hadde I dwelled with Theseus</p>
<p>Y-fetered in his prisoun ever-mo.</p>
<div class="linenum">1230</div>
<p>Than hadde I been in blisse, and nat in wo.</p>
<p>Only the sighte of hir, whom that I serve,</p>
<p>Though that I never hir grace may deserve,</p>
<p>Wolde han suffised right y-nough for me.</p>
<p>O dere cosin Palamon,' quod he,</p>
<div class="linenum">1235</div>
<p>'Thyn is the victorie of this aventure,</p>
<p>Ful blisfully in prison maistow dure;</p>
<p>In prison? certes nay, but in paradys!</p>
<div class="linenum">(380)</div>
<p>Wel hath fortune y-turned thee the dys,</p>
<p>That hast the sighte of hir, and I thabsence.</p>
<div class="linenum">1240</div>
<p>For possible is, sin thou hast hir presence,</p>
<p>And art a knight, a worthy and an able,</p>
<p>That by som cas, sin fortune is chaungeable,</p>
<p>Thou mayst to thy desyr som-tyme atteyne.</p>
<p>But I, that am exyled, and bareyne</p>
<div class="linenum">1245</div>
<p>Of alle grace, and in so greet despeir,</p>
<!-- Page 37 --><span class="pagenumx"><a id="page37"/>[37: T. 1248-1283.]</span>
<p>That ther nis erthe, water, fyr, ne eir,</p>
<p>Ne creature, that of hem maked is,</p>
<div class="linenum">(390)</div>
<p>That may me helpe or doon confort in this.</p>
<p>Wel oughte I sterve in wanhope and distresse;</p>
<div class="linenum">1250</div>
<p>Farwel my lyf, my lust, and my gladnesse!</p>
</div>
</div>
<blockquote class="b1s"><div>
<p>1223. that (i)] Hn. Hl. the. E. he; <i>rest</i> I.   1226. Hn. Noght; E. Nat; Cm. Not; <i>rest</i> Nought.   E. <i>ins.</i> my <i>after</i> in.   1228. Hl. dweld.   1237. Cp. Pt. Ln. <i>om.</i> in. 1242.   E. (<i>alone</i>) <i>om.</i> by.   1248. E. heele; <i>rest</i> helpe.</p>
</div></blockquote>
<div class="poem">
<div class="stanza">
<p class="i2">Allas, why pleynen folk so in commune</p>
<p>Of purveyaunce of God, or of fortune,</p>
<p>That yeveth hem ful ofte in many a gyse</p>
<p>Wel bettre than they can hem-self devyse?</p>
<div class="linenum">1255</div>
<p>Som man desyreth for to han richesse,</p>
<p>That cause is of his mordre or greet siknesse.</p>
<p>And som man wolde out of his prison fayn,</p>
<div class="linenum">(400)</div>
<p>That in his hous is of his meynee slayn.</p>
<p>Infinite harmes been in this matere;</p>
<div class="linenum">1260</div>
<p>We witen nat what thing we preyen here.</p>
<p>We faren as he that dronke is as a mous;</p>
<p>A dronke man wot wel he hath an hous,</p>
<p>But he noot which the righte wey is thider;</p>
<p>And to a dronke man the wey is slider.</p>
<div class="linenum">1265</div>
<p>And certes, in this world so faren we;</p>
<p>We seken faste after felicitee,</p>
<p>But we goon wrong ful often, trewely.</p>
<div class="linenum">(410)</div>
<p>Thus may we seyen alle, and namely I,</p>
<p>That wende and hadde a greet opinioun,</p>
<div class="linenum">1270</div>
<p>That, if I mighte escapen from prisoun,</p>
<p>Than hadde I been in Ioye and perfit hele,</p>
<p>Ther now I am exyled fro my wele.</p>
<p>Sin that I may nat seen yow, Emelye,</p>
<p>I nam but deed; ther nis no remedye.'</p>
</div>
</div>
<blockquote class="b1s"><div>
<p>1256. Cp. Ln. mordre; E. Hn. moerdre; Cm. Pt: mordere; Hl. morthre.   1260. E. (<i>alone</i>) <i>om.</i> thing.   1262. E. Cm. wel that he.   1268. Hl. seyen; E. Hn. Cm. Cp. seyn.   1272. Ther] E. That.</p>
</div></blockquote>
<div class="poem">
<div class="stanza">
<div class="linenum">1275</div>
<p class="i2">Up-on that other syde Palamon,</p>
<p>Whan that he wiste Arcite was agon,</p>
<p>Swich sorwe he maketh, that the grete tour</p>
<div class="linenum">(420)</div>
<p>Resouneth of his youling and clamour.</p>
<p>The pure fettres on his shines grete</p>
<div class="linenum">1280</div>
<p>Weren of his bittre salte teres wete.</p>
<p>'Allas!' quod he, 'Arcita, cosin myn,</p>
<!-- Page 38 --><span class="pagenumx"><a id="page38"/>[38: T. 1284-1317.]</span>
<p>Of al our stryf, God woot, the fruyt is thyn.</p>
<p>Thow walkest now in Thebes at thy large,</p>
<p>And of my wo thou yevest litel charge.</p>
<div class="linenum">1285</div>
<p>Thou mayst, sin thou hast wisdom and manhede,</p>
<p>Assemblen alle the folk of our kinrede,</p>
<p>And make a werre so sharp on this citee,</p>
<div class="linenum">(430)</div>
<p>That by som aventure, or som tretee,</p>
<p>Thou mayst have hir to lady and to wyf,</p>
<div class="linenum">1290</div>
<p>For whom that I mot nedes lese my lyf.</p>
<p>For, as by wey of possibilitee,</p>
<p>Sith thou art at thy large, of prison free,</p>
<p>And art a lord, greet is thyn avauntage,</p>
<p>More than is myn, that sterve here in a cage.</p>
<div class="linenum">1295</div>
<p>For I mot wepe and wayle, whyl I live,</p>
<p>With al the wo that prison may me yive,</p>
<p>And eek with peyne that love me yiveth also,</p>
<div class="linenum">(440)</div>
<p>That doubleth al my torment and my wo.'</p>
<p>Ther-with the fyr of Ielousye up-sterte</p>
<div class="linenum">1300</div>
<p>With-inne his brest, and hente him by the herte</p>
<p>So woodly, that he lyk was to biholde</p>
<p>The box-tree, or the asshen dede and colde.</p>
<p>Tho seyde he; 'O cruel goddes, that governe</p>
<p>This world with binding of your word eterne,</p>
<div class="linenum">1305</div>
<p>And wryten in the table of athamaunt</p>
<p>Your parlement, and your eterne graunt,</p>
<p>What is mankinde more un-to yow holde</p>
<div class="linenum">(450)</div>
<p>Than is the sheep, that rouketh in the folde?</p>
<p>For slayn is man right as another beste,</p>
<div class="linenum">1310</div>
<p>And dwelleth eek in prison and areste,</p>
<p>And hath siknesse, and greet adversitee,</p>
<p>And ofte tymes giltelees, pardee!</p>
</div>
</div>
<blockquote class="b1s"><div>
<p>1278. E. Resouned; <i>rest</i> Resouneth. Cp. Hl. yollyng; Pt. Ln. yellinge.   1290. <i>All</i> moste, most, muste; <i>but read</i> mot: <i>see</i> l. 1295.   1296. Hl. ȝyue; E. yeue.   1297. E. yeueth.   1299. Hl. Ielousye; E. Ialousie.   1303. Hl. Tho; E. Thanne. E. crueel gooddes(!).   1305. Hl. Cm. athamaunte; E. Atthamaunt.   1309. Cm. Hl. beste; E. beest.   1310. Cm. areste; Hl. arreste; E. arreest.   1312, 1314. Cm. Cp. Hl. gilteles; E. giltlees.</p>
</div></blockquote>
<div class="poem">
<div class="stanza">
<p class="i2">What governaunce is in this prescience,</p>
<p>That giltelees tormenteth innocence?</p>
<div class="linenum">1315</div>
<p>And yet encreseth this al my penaunce,</p>
<!-- Page 39 --><span class="pagenumx"><a id="page39"/>[39: T. 1318-1353.]</span>
<p>That man is bounden to his observaunce,</p>
<p>For Goddes sake, to letten of his wille,</p>
<div class="linenum">(460)</div>
<p>Ther as a beest may al his lust fulfille.</p>
<p>And whan a beest is deed, he hath no peyne;</p>
<div class="linenum">1320</div>
<p>But man after his deeth moot wepe and pleyne,</p>
<p>Though in this world he have care and wo:</p>
<p>With-outen doute it may stonden so.</p>
<p>The answere of this I lete to divynis,</p>
<p>But wel I woot, that in this world gret pyne is.</p>
<div class="linenum">1325</div>
<p>Allas! I see a serpent or a theef,</p>
<p>That many a trewe man hath doon mescheef,</p>
<p>Goon at his large, and wher him list may turne.</p>
<div class="linenum">(470)</div>
<p>But I mot been in prison thurgh Saturne,</p>
<p>And eek thurgh Iuno, Ialous and eek wood,</p>
<div class="linenum">1330</div>
<p>That hath destroyed wel ny al the blood</p>
<p>Of Thebes, with his waste walles wyde.</p>
<p>And Venus sleeth me on that other syde</p>
<p>For Ielousye, and fere of him Arcite.'</p>
</div>
</div>
<blockquote class="b1s"><div>
<p>1315. Cm. Cp. Pt. Ln. encreseth; E. encresseth.   1320. <i>So</i> Hn. Cm. Hl.; <i>rest</i> after his deeth man.   1323. <i>So</i> Hl.; <i>rest</i> lete I.   1331. E. hise.   1333. E. Ialousie.</p>
</div></blockquote>
<div class="poem">
<div class="stanza">
<p class="i2">Now wol I stinte of Palamon a lyte,</p>
<div class="linenum">1335</div>
<p>And lete him in his prison stille dwelle,</p>
<p>And of Arcita forth I wol yow telle.</p>
</div>
<div class="stanza">
<p class="i2">The somer passeth, and the nightes longe</p>
<div class="linenum">(480)</div>
<p>Encresen double wyse the peynes stronge</p>
<p>Bothe of the lovere and the prisoner.</p>
<div class="linenum">1340</div>
<p>I noot which hath the wofullere mester.</p>
<p>For shortly for to seyn, this Palamoun</p>
<p>Perpetuelly is dampned to prisoun,</p>
<p>In cheynes and in fettres to ben deed;</p>
<p>And Arcite is exyled upon his heed</p>
<div class="linenum">1345</div>
<p>For ever-mo as out of that contree,</p>
<p>Ne never-mo he shal his lady see.</p>
</div>
</div>
<blockquote class="b1s"><div>
<p>1337. E. (<i>alone</i>) sonne.   1338. E. Encressen.   1344. Cm. Cp. Pt. vp (<i>perhaps rightly</i>).</p>
</div></blockquote>
<div class="poem">
<div class="stanza">
<p class="i2">Yow loveres axe I now this questioun,</p>
<div class="linenum">(490)</div>
<p>Who hath the worse, Arcite or Palamoun?</p>
<p>That oon may seen his lady day by day,</p>
<div class="linenum">1350</div>
<p>But in prison he moot dwelle alway.</p>
<p>That other wher him list may ryde or go,</p>
<!-- Page 40 --><span class="pagenumx"><a id="page40"/>[40: T. 1354-1386.]</span>
<p>But seen his lady shal he never-mo.</p>
<p>Now demeth as yow liste, ye that can,</p>
<p>For I wol telle forth as I bigan.</p>
</div>
</div>
<blockquote class="b1s"><div>
<p>1347. E. Now (<i>wrongly</i>); rest Yow.   1350. Hn. Cp. Pt. moot he.   1353. Ln. liste; Cm. lyste; Hl. luste; <i>rest</i> list.</p>
</div></blockquote>
<div class="poem">
<div class="stanza">
<p class="i4 c7">Explicit prima Pars.   Sequitur pars secunda.</p>
</div>
<div class="stanza">
<div class="linenum">1355</div>
<p class="i2">Whan that Arcite to Thebes comen was,</p>
<p>Ful ofte a day he swelte and seyde 'allas,'</p>
<p>For seen his lady shal he never-mo.</p>
<div class="linenum">(500)</div>
<p>And shortly to concluden al his wo,</p>
<p>So muche sorwe had never creature</p>
<div class="linenum">1360</div>
<p>That is, or shal, whyl that the world may dure.</p>
<p>His sleep, his mete, his drink is him biraft,</p>
<p>That lene he wex, and drye as is a shaft.</p>
<p>His eyen holwe, and grisly to biholde;</p>
<p>His hewe falwe, and pale as asshen colde,</p>
<div class="linenum">1365</div>
<p>And solitarie he was, and ever allone,</p>
<p>And wailling al the night, making his mone.</p>
<p>And if he herde song or instrument,</p>
<div class="linenum">(510)</div>
<p>Then wolde he wepe, he mighte nat be stent;</p>
<p>So feble eek were his spirits, and so lowe,</p>
<div class="linenum">1370</div>
<p>And chaunged so, that no man coude knowe</p>
<p>His speche nor his vois, though men it herde.</p>
<p>And in his gere, for al the world he ferde</p>
<p>Nat oonly lyk the loveres maladye</p>
<p>Of Hereos, but rather lyk manye</p>
<div class="linenum">1375</div>
<p>Engendred of humour malencolyk,</p>
<p>Biforen, in his celle fantastyk.</p>
<p>And shortly, turned was al up-so-doun</p>
<div class="linenum">(520)</div>
<p>Bothe habit and eek disposicioun</p>
<p>Of him, this woful lovere daun Arcite.</p>
</div>
</div>
<blockquote class="b1s"><div>
<p>1359. Hl. Pt. Ln. had; <i>rest</i> hadde.   1362. E. Pt. wexeth.   1364. Hi. Cm. Cp. falwe; E. Hn. falow.   1369. E. spiritz.   1376. E. Biforn his owene; Cm. Be-forn hese owene; Hn. Cp. Pt. Ln. Biforn his; Hl. Beforne in his.</p>
</div></blockquote>
<div class="poem">
<div class="stanza">
<div class="linenum">1380</div>
<p class="i2">What sholde I al-day of his wo endyte?</p>
<p>Whan he endured hadde a yeer or two</p>
<p>This cruel torment, and this peyne and wo,</p>
<p>At Thebes, in his contree, as I seyde,</p>
<p>Up-on a night, in sleep as he him leyde,</p>
<!-- Page 41 --><span class="pagenumx"><a id="page41"/>[41: T. 1387-1424.]</span>
<div class="linenum">1385</div>
<p>Him thoughte how that the winged god Mercurie</p>
<p>Biforn him stood, and bad him to be murye.</p>
<p>His slepy yerde in hond he bar uprighte;</p>
<div class="linenum">(530)</div>
<p>An hat he werede up-on his heres brighte.</p>
<p>Arrayed was this god (as he took keep)</p>
<div class="linenum">1390</div>
<p>As he was whan that Argus took his sleep;</p>
<p>And seyde him thus: 'To Athenes shaltou wende;</p>
<p>Ther is thee shapen of thy wo an ende.'</p>
<p>And with that word Arcite wook and sterte.</p>
<p>'Now trewely, how sore that me smerte,'</p>
<div class="linenum">1395</div>
<p>Quod he, 'to Athenes right now wol I fare;</p>
<p>Ne for the drede of deeth shal I nat spare</p>
<p>To see my lady, that I love and serve;</p>
<div class="linenum">(540)</div>
<p>In hir presence I recche nat to sterve.'</p>
</div>
</div>
<blockquote class="b1s"><div>
<p>1382. E. crueel.   1388. E. vp (<i>perhaps rightly</i>); <i>rest</i> vp-on.   1389. E. I; <i>rest</i> he.</p>
</div></blockquote>
<div class="poem">
<div class="stanza">
<p class="i2">And with that word he caughte a greet mirour,</p>
<div class="linenum">1400</div>
<p>And saugh that chaunged was al his colour,</p>
<p>And saugh his visage al in another kinde.</p>
<p>And right anoon it ran him in his minde,</p>
<p>That, sith his face was so disfigured</p>
<p>Of maladye, the which he hadde endured,</p>
<div class="linenum">1405</div>
<p>He mighte wel, if that he bar him lowe,</p>
<p>Live in Athenes ever-more unknowe,</p>
<p>And seen his lady wel ny day by day.</p>
<div class="linenum">(550)</div>
<p>And right anon he chaunged his array,</p>
<p>And cladde him as a povre laborer,</p>
<div class="linenum">1410</div>
<p>And al allone, save oonly a squyer,</p>
<p>That knew his privetee and al his cas,</p>
<p>Which was disgysed povrely, as he was,</p>
<p>To Athenes is he goon the nexte way.</p>
<p>And to the court he wente up-on a day,</p>
<div class="linenum">1415</div>
<p>And at the gate he profreth his servyse,</p>
<p>To drugge and drawe, what so men wol devyse.</p>
<p>And shortly of this matere for to seyn,</p>
<div class="linenum">(560)</div>
<p>He fil in office with a chamberleyn,</p>
<p>The which that dwelling was with Emelye.</p>
<div class="linenum">1420</div>
<p>For he was wys, and coude soon aspye</p>
<p>Of every servaunt, which that serveth here.</p>
<p>Wel coude he hewen wode, and water bere,</p>
<!-- Page 42 --><span class="pagenumx"><a id="page42"/>[42: T. 1425-1461.]</span>
<p>For he was yong and mighty for the nones,</p>
<p>And ther-to be was strong and big of bones</p>
<div class="linenum">1425</div>
<p>To doon that any wight can him devyse.</p>
<p>A yeer or two he was in this servyse,</p>
<p>Page of the chambre of Emelye the brighte;</p>
<div class="linenum">(570)</div>
<p>And 'Philostrate' he seide that he highte.</p>
<p>But half so wel biloved a man as he</p>
<div class="linenum">1430</div>
<p>Ne was ther never in court, of his degree;</p>
<p>He was so gentil of condicioun,</p>
<p>That thurghout al the court was his renoun.</p>
<p>They seyden, that it were a charitee</p>
<p>That Theseus wolde enhauncen his degree,</p>
<div class="linenum">1435</div>
<p>And putten him in worshipful servyse,</p>
<p>Ther as he mighte his vertu excercyse.</p>
<p>And thus, with-inne a whyle, his name is spronge</p>
<div class="linenum">(580)</div>
<p>Bothe of his dedes, and his goode tonge,</p>
<p>That Theseus hath taken him so neer</p>
<div class="linenum">1440</div>
<p>That of his chambre he made him a squyer,</p>
<p>And yaf him gold to mayntene his degree;</p>
<p>And eek men broghte him out of his contree</p>
<p>From yeer to yeer, ful prively, his rente;</p>
<p>But honestly and slyly he it spente,</p>
<div class="linenum">1445</div>
<p>That no man wondred how that he it hadde.</p>
<p>And three yeer in this wyse his lyf he ladde,</p>
<p>And bar him so in pees and eek in werre,</p>
<div class="linenum">(590)</div>
<p>Ther nas no man that Theseus hath derre.</p>
<p>And in this blisse lete I now Arcite,</p>
<div class="linenum">1450</div>
<p>And speke I wol of Palamon a lyte.</p>
</div>
</div>
<blockquote class="b1s"><div>
<p>1424. E. Cm. long; <i>rest</i> strong.   1431. E. Hl. <i>ins.</i> his <i>after</i> of.   1441. E. Hn. Cp. gaf.</p>
</div></blockquote>
<div class="poem">
<div class="stanza">
<p class="i2">In derknesse and horrible and strong prisoun</p>
<p>This seven yeer hath seten Palamoun,</p>
<p>Forpyned, what for wo and for distresse;</p>
<p>Who feleth double soor and hevinesse</p>
<div class="linenum">1455</div>
<p>But Palamon? that love destreyneth so,</p>
<p>That wood out of his wit he gooth for wo;</p>
<p>And eek therto he is a prisoner</p>
<div class="linenum">(600)</div>
<p>Perpetuelly, noght oonly for a yeer.</p>
<p>Who coude ryme in English proprely</p>
<!-- Page 43 --><span class="pagenumx"><a id="page43"/>[43: T. 1462-1497.]</span>
<div class="linenum">1460</div>
<p>His martirdom? for sothe, it am nat I;</p>
<p>Therefore I passe as lightly as I may.</p>
</div>
</div>
<blockquote class="b1s"><div>
<p>1454. E. Hn. Pt. soor; Cp. Ln. sore; Cm. Hl. sorwe.   E. <i>om.</i> and.</p>
</div></blockquote>
<div class="poem">
<div class="stanza">
<p class="i2">It fel that in the seventhe yeer, in May,</p>
<p>The thridde night, (as olde bokes seyn,</p>
<p>That al this storie tellen more pleyn,)</p>
<div class="linenum">1465</div>
<p>Were it by aventure or destinee,</p>
<p>(As, whan a thing is shapen, it shal be,)</p>
<p>That, sone after the midnight, Palamoun,</p>
<div class="linenum">(610)</div>
<p>By helping of a freend, brak his prisoun,</p>
<p>And fleeth the citee, faste as he may go;</p>
<div class="linenum">1470</div>
<p>For he had yive his gayler drinke so</p>
<p>Of a clarree, maad of a certeyn wyn,</p>
<p>With nercotikes and opie of Thebes fyn,</p>
<p>That al that night, thogh that men wolde him shake,</p>
<p>The gayler sleep, he mighte nat awake;</p>
<div class="linenum">1475</div>
<p>And thus he fleeth as faste as ever he may.</p>
<p>The night was short, and faste by the day,</p>
<p>That nedes-cost he moste him-selven hyde,</p>
<div class="linenum">(620)</div>
<p>And til a grove, faste ther besyde,</p>
<p>With dredful foot than stalketh Palamoun.</p>
<div class="linenum">1480</div>
<p>For shortly, this was his opinioun,</p>
<p>That in that grove he wolde him hyde al day,</p>
<p>And in the night than wolde he take his way</p>
<p>To Thebes-ward, his freendes for to preye</p>
<p>On Theseus to helpe him to werreye;</p>
<div class="linenum">1485</div>
<p>And shortly, outher he wolde lese his lyf,</p>
<p>Or winnen Emelye un-to his wyf;</p>
<p>This is theffect and his entente pleyn.</p>
</div>
</div>
<blockquote class="b1s"><div>
<p>1470. Hl. ȝiue; E. yeue.   1472. E. Of; <i>rest</i> With.   1477. E. moot; <i>rest</i> moste, most, muste.   1479. E. Hn. Cm. thanne; <i>rest</i> than.</p>
</div></blockquote>
</body></html>
